# -*- mode: mandoku-view; -*-
#+TITLE: 廣東通志
#+DATE: 2015-08-24 22:42:57.705512
#+PROPERTY: ID KR2k0053
#+PROPERTY: BASEEDITION WYG    
#+PROPERTY: JUAN 卷四
<pb:KR2k0053_WYG_004-1a>¶
欽定四庫全書¶
　廣東通志卷四¶
　　疆域志(形勝闗隘/編户彚編)¶
　　三里之城必有分界十室之邑必有異壖而况數¶
　　千里之邦域乎古之聖人上觀天時而隂陽風雨¶
　　别其候下察地理而險易津要殊其形中驗人事¶
　　而剛柔緩急異其禀所以畫井分疆自軒轅以來¶
　　尚巳廣東僻處邊陲為百粤一大都㑹北連衡贑¶
<pb:KR2k0053_WYG_004-1b>¶
　　嶺畫之東接閩甌海畫之西錯梧桂牂牁江畫之¶
　　南直越裳交阯亦海畫之雖然畫者形勢之便也¶
　　而不畫者德化之洽也惟我¶
聖朝車書一統幅&KR0695;廣大光天之下至於海隅日出如¶
　　身之使臂臂之使指血脈貫注焉有此疆彼界之¶
　　限哉因其山川綏其都里物其土宜正其風俗有¶
　　分土無分民是在良有司之責矣志疆域¶
　　禹貢云淮海惟揚州粤東其南陲也周武王以南¶
<pb:KR2k0053_WYG_004-2a>¶
　　海在揚州之裔土定為藩服顯王時楚敗越越遂¶
　　散處江南海上謂之百粤秦有五嶺之役監祿鑿¶
　　靈渠通灕水以臨西江(即肇慶水/古牂牁江)任囂城樂昌以¶
　　扼中江(即南雄水/古正江)而龍川處東江上游以屬尉陀¶
　　(即惠州水/古龍川江)遂&KR0972;然舉横浦湟谿陽山三闗(皆在/中江)丸¶
　　泥而封之漢武帝畧定其地置交阯部刺史領諸¶
　　郡治蒼梧之廣信縣因改南海為廣州置刺史分¶
　　合浦以北屬之而交阯以南為交州治龍編今安¶
<pb:KR2k0053_WYG_004-2b>¶
　　南地嗣是而張津士燮表立交州移治南海吳始¶
　　即其地以廣州為專部梁析置桂州而唐宋之東¶
　　西分道既權輿於此矣唐置嶺南道仍合為一咸¶
　　通三年分嶺南東西道遂畫廣東之界而肇廣東¶
　　之名元置廣東道宣慰亷訪二司皆𨽻江西行中¶
　　書省明代改置廣東等處承宣布政使司分道五¶
　　曰嶺南(治廣南/韶三府)曰嶺西(治肇髙/二府)曰嶺東(治惠潮/二府)曰¶
　　海北(治雷亷/二府)曰海南(治瓊州/一府)曰羅定(治羅定/州後設)¶
<pb:KR2k0053_WYG_004-3a>¶
本朝定鼎以來官司互有分併康熙二十五年廣州建¶
　　設花縣雍正七年連州改為直𨽻八年分廣南韶¶
　　連道(治嶺/南)肇羅道(治嶺/西)惠潮道(治嶺/東)髙雷亷道(治/海)¶
　　(北/)海南道(治瓊又惠州海豐議析/縣疏  奏現候部議)皆以重控扼慎¶
　　封疆而水犀之甲三路駐防(廣南韶連為中路惠/潮為東路肇髙雷亷)¶
　　(羅定為/西路)嶺通佳氣海不揚波奠安磐石洵萬世太¶
　　平之基也¶
全省¶
<pb:KR2k0053_WYG_004-3b>¶
　　疆域¶
　全粤疆界東接甌閩西極蒼梧北抵大庾南至天池¶
　延袤四千餘里　東至福建詔安縣界一千四百三¶
　十里　西至廣西蒼梧縣界六百五十里　南至廣¶
　州府香山縣前山寨海岸三百四十里　北至江西¶
　大庾縣界一千一百五十里　東北至江西信豐縣¶
　界一千二百六十里　西南至交阯界一千九百一¶
　十里又至瓊州府崖州海岸二千六百九十里　西¶
<pb:KR2k0053_WYG_004-4a>¶
　北至湖廣江華縣界八百八十里　東南至惠州府¶
　海豐縣海岸六百八十里又至潮州府澄海縣海岸¶
　一千三百六十五里¶
　　形勝¶
　粤東封域東南環海也東自閩之詔安縣界轉而南¶
　踰瓊州至西南為安南界則四千里而盈西北皆山¶
　也西南自安南銅柱界繞而西為西粤界繞而北為¶
　楚界以抵東北為豫章界則四千里而縮諸山水脈¶
<pb:KR2k0053_WYG_004-4b>¶
　絡凡二支西北一支近起粤西之始安越城嶠(即五/嶺之)¶
　(一/)陂陀相屬歴湘灕二水漸益雄峻西峙芒渚(永明/賀縣)¶
　(界/)北走都龎騎田(在郴/桂境)翕合而趨大庾循而南綿衍¶
　千里特起者為羅浮垂而東包絡揭嶺聯屬海堧復¶
　旋而西至海豐新安而盡錯壤六府一州廣南韶連¶
　居奥區肇慶居上游惠潮居東偏其水則溟海最鉅¶
　西江最長西江源滇黔入粤西三江道封川經肇慶¶
　鎮城而東注正水武溪由南韶貫湟川而南流抵三¶
<pb:KR2k0053_WYG_004-5a>¶
　水合奔五羊東望惠陽龍川之江暨波羅滙扶胥出¶
　虎門其潮州諸水另入海西南一支遠起交阯徼外¶
　自廣源州入粤西思明上思之境鬱起為分茅嶺折¶
　而南入靈山岡阜綿亘與西粤州邑相附迸出東西¶
　二山轉髙凉迤於海至恩平新㑹而盡縈繚四府一¶
　州髙雷亷居曲膊瓊州居特壤羅定居咽喉瀧水出¶
　羅定當封川下流西江受之雷水亷江鑑江羅竇諸¶
　溪皆歸於海而瓊環海中若蜃結焉總攬形勝大庾¶
<pb:KR2k0053_WYG_004-5b>¶
　聳其巔漲海浸其趾羅浮左鎮靈山右矗諸山羅列¶
　若兒孫焉諸水環繞若襟帶焉洋洋乎南天巨鎮哉¶
　　　廣州府¶
　　疆域¶
　廣郡地方廣四百二十里袤六百四十五里　東至¶
　惠州府博羅縣界二百二十里　西至肇慶府髙要¶
　縣界二百里　南至香山縣前山寨三百四十里¶
　北至韶州府英德縣界三百零五里　東北至英德¶
<pb:KR2k0053_WYG_004-6a>¶
　縣界三百五十里　西南至肇慶府陽江縣界五百¶
　四十里　西北至連州連山縣界七百八十里　東¶
　南至海四百里上至¶
京師八千一百八十五里¶
　南海縣附郭西境其地廣一百七十二里袤一百五¶
　十二里　東至番禺縣界二里　西至三水縣界一¶
　百十里肇慶府髙明縣界一百七十里　南至順德¶
　縣界五十里又至海一百里　北至花縣界五十二¶
<pb:KR2k0053_WYG_004-6b>¶
　里　東北至番禺縣界三里　西南至新㑹縣界一¶
　百五十里　西北至清逺縣界二百里　東南至番¶
　禺縣界二里¶
　番禺縣附郭東境其地廣一百零四里袤一百五十¶
　八里　東至増城縣界一百零二里　西至南海縣¶
　界二里　南至香山縣界一百里　北至花縣界五¶
　十八里　東北至從化縣界一百四十里　西南至¶
　南海縣界二十里順德縣界八十里　西北至南海¶
<pb:KR2k0053_WYG_004-7a>¶
　縣界五十里　東南至東莞縣界八十里¶
　順德縣在府城西南一百里其地廣九十五里袤一¶
　百五十里　東至番禺縣界四十五里　西至新㑹¶
　縣界五十里　南至香山縣界五十里　北至南海¶
　縣界一百里　東北至番禺縣界七十里　西南至¶
　香山縣界七十里　西北至南海縣界一百里　東¶
　南至香山縣界九十里¶
　東莞縣在府城東南一百八十里其地廣二百五十¶
<pb:KR2k0053_WYG_004-7b>¶
　里袤三百五十里　東至惠州府歸善縣界一百五¶
　十里　西至香山縣界一百里　南至新安縣界六¶
　十里又至大洋龍穴洲二百九十里　北至増城縣¶
　界六十里　東北至惠州府博羅縣界六十里　西¶
　南至虎門寨五十里　西北至番禺縣界一百里¶
　東南至新安縣界一百二十里¶
　從化縣在府城北一百三十里其地廣一百二十里¶
　袤二百六十里　東至増城縣界六十里　西至清¶
<pb:KR2k0053_WYG_004-8a>¶
　逺縣界六十里　南至番禺縣界六十里　北至韶¶
　州府英德縣界二百里　東北至龍門縣界一百里¶
　　西南至番禺縣界六十里　西北至清遠縣界八¶
　十里　東南至増城縣界六十里¶
　龍門縣在府城東北二百一十里其地廣二百里袤¶
　二百里　東至惠州府河源縣界九十里　西至從¶
　化縣界一百一十里　南至増城縣界一百里　北¶
　至惠州府長寧縣界一百里　東北至河源縣界八¶
<pb:KR2k0053_WYG_004-8b>¶
　十里　西南至増城縣界一百里　西北至從化縣¶
　界九十里　東南至惠州府博羅縣界六十里¶
　新寧縣在府城西南三百六十里其地廣一百三十¶
　里袤一百三十里　東至新㑹縣界四十里　西至¶
　肇慶府陽江縣界九十里　南至廣海衞界九十里¶
　　北至肇慶府開平縣界四十里　東北至新㑹縣¶
　界八十里　西南至舊海朗所城界三百里　西北¶
　至開平縣界六十里　東南至海¶
<pb:KR2k0053_WYG_004-9a>¶
　増城縣在府城東一百六十二里其地廣一百二十¶
　里袤一百六十里　東至惠州府博羅縣界六十里¶
　　西至番禺縣界六十里　南至番禺縣界一百里¶
　　北至龍門縣界六十里　東北至博羅縣界六十¶
　里　西南至番禺縣界一百三十里　西北至從化¶
　縣界七十里　東南至東莞縣界四十里¶
　香山縣在府城南二百二十里其地廣二百里袤二¶
　百一十二里　東至新安縣界一百里　西至新㑹¶
<pb:KR2k0053_WYG_004-9b>¶
　縣界一百里　南至大海九十二里　北至番禺縣¶
　界一百二十里　東北至東莞縣界一百一十里¶
　西南至廣海衞三百里　西北至順德縣界三十五¶
　里　東南至前山寨及濠鏡澳一百六十里¶
　新㑹縣在府城西南二百三十里其地廣一百三十¶
　里袤一百九十里　東至順德縣界八十里　西至¶
　肇慶府開平縣界五十里　南至香山縣界一百一¶
　十里　北至南海縣界八十里　東北至順德縣界¶
<pb:KR2k0053_WYG_004-10a>¶
　一百五十里　西南至新寧縣界一百二十五里¶
　西北至肇慶府髙明縣界八十里　東南至香山縣¶
　界一百五十里¶
　三水縣在府城西北一百七十里其地廣九十里袤¶
　一百六十里　東至南海縣界六十里　西至肇慶¶
　府髙要縣界三十里　南至南海縣界七十里　北¶
　至清遠縣界九十里　東北至清遠縣界六十里¶
　西南至肇慶府髙明縣界五十里　西北至肇慶府¶
<pb:KR2k0053_WYG_004-10b>¶
　四㑹縣界五十里　東南至南海縣界五十里¶
　清遠縣在府城北三百四十里由從化陸路二百五¶
　十里其地廣二百二十五里袤三百一十里　東至¶
　從化縣界一百五十里　西至肇慶府四㑹縣界七¶
　十五里　南至三水縣界一百一十里　北至陽山¶
　縣界二百里　東北至韶州府英德縣界六十五里¶
　　西南至肇慶府廣寧縣界一百二十里　西北至¶
　陽山縣界一百五十里　東南至南海縣界一百十¶
<pb:KR2k0053_WYG_004-11a>¶
　七里又至番禺縣一百里¶
　新安縣在府城東南二百六十里其地廣九十里袤¶
　一百里　東至惠州府歸善縣界八十里　西至海¶
　十里通香山縣界　南至海四十里　北至東莞縣¶
　界六十里　東北至東莞縣界九十里　西南至海¶
　　西北至東莞縣界六十里　東南至歸善縣界一¶
　百五十里¶
　花縣在府城北九十里其地廣一百三十九里袤一¶
<pb:KR2k0053_WYG_004-11b>¶
　百有一里　東至從化縣界六十六里　西至南海¶
　三水二縣界七十三里　南至番禺縣界三十二里¶
　　北至清逺縣界六十九里　東北至從化縣界七¶
　十里　西南至南海縣界五十里　西北至清遠縣¶
　界八十里　東南至番禺縣界四十里¶
　　形勝¶
　廣地負山阻水濵際海隅郭璞謂南海盛衣冠之氣¶
　而地理志稱番禺一都㑹順德平衍河流若帶東莞¶
<pb:KR2k0053_WYG_004-12a>¶
　疆畛綿跨山海香山外接百蠻中藏萬井新㑹圭峰¶
　髙峙文溪縈曲三水控扼二廣容納三江増城則龜¶
　峰矗聳増江曲流清遠踞中宿之峽塹正湟之水地¶
　處上游龍門七星聳列一水縈纒從化鳯山秀拔流¶
　溪下溉花縣初開草萊峝名盤古峰稱瑞雲新安層¶
　巒叠巘屏衞環列新寧三台迭擁於北玉峰聳峙於¶
　南此十四屬邑臂指相聯大小相維設險固圉雄長¶
　東粤¶
<pb:KR2k0053_WYG_004-12b>¶
　　闗隘(有地所無者與非極/衝者俱不載下倣此)¶
　　南海縣¶
　　　太平橋北闗　　　　　西廟(原把/截所)¶
　　　第二橋(原把/截所)　　　　　戙船澳(原把/截所)¶
　　　石門(原把/截所)　　　　　　長橋(原把/截所)¶
　　番禺縣¶
　　　清水濠日闗　　　　　雙橋(原把/截所)¶
　　　流水(原把/截所)　　　　　　相對岡(原把/截所)¶
<pb:KR2k0053_WYG_004-13a>¶
　　　官渡頭(原把/截所)　　　　　波羅廟(原把/截所)¶
　　東莞縣¶
　　　城北闗　　　　　　　城西闗¶
　　　南岡頭(原把/截所)　　　　　沙潭(原把/截所)¶
　　　蘆荻角(原把/截所)¶
　　香山縣¶
　　　石岐(原把/截所)　　　　　東洲門(原把/截所)¶
　　　乾務(原把/截所)　　　　　大人嶺(原把/截所)¶
<pb:KR2k0053_WYG_004-13b>¶
　　新㑹縣¶
　　　東闗　　　　　　　　西闗¶
　　　北闗　　　　　　　　白虎頭闗¶
　　　官來逕闗　　　　　　長沙(原把/截所)¶
　　　企官(原把/截所)　　　　　　雙烟鎮(原把/截所)¶
　　花縣¶
　　　水西　　　　　　　　港頭¶
　　　黄竹湖　　　　　　　李婆峝¶
<pb:KR2k0053_WYG_004-14a>¶
　　編户¶
　南海縣編户二百九十五里¶
　番禺縣編户一百三十二里¶
　順德縣編户一百六十五里¶
　東莞縣編户一百二十七里¶
　從化縣編户十八里¶
　龍門縣編户十六里¶
　新寧縣編户六十里¶
<pb:KR2k0053_WYG_004-14b>¶
　増城縣編户九十里¶
　香山縣編户三十六里¶
　新㑹縣編户一百三十八里¶
　三水縣編户五十三里¶
　清遠縣編户十七里¶
　新安縣編户五十六里¶
　花縣編户二十六里¶
　　　韶州府¶
<pb:KR2k0053_WYG_004-15a>¶
　　疆域¶
　韶州府至省城一千里其地廣六百里袤五百九十¶
　里　東至南雄府始興縣界一百五十里　西至連¶
　州陽山縣界四百五十里　南至廣州府清遠縣界¶
　三百七十里　北至湖廣郴州桂陽縣界二百二十¶
　里　東北至始興縣界一百六十里　西南至清遠¶
　縣界四百五十里　西北至郴州界二百五十里¶
　東南至惠州府連平州界二百八十里上至¶
<pb:KR2k0053_WYG_004-15b>¶
京師七千三百三十五里¶
　曲江縣附郭首邑其地廣二百一十里袤一百九十¶
　里　東至南雄府始興縣界一百五十里　西至乳¶
　源縣界六十里　南至英德縣界一百一十里　北¶
　至仁化縣界八十里　東北至始興縣界一百六十¶
　里　西南至英德縣界一百二十里　西北至樂昌¶
　縣界四十里　東南至翁源縣界七十里¶
　樂昌縣在府城西北八十里其地廣一百八十五里¶
<pb:KR2k0053_WYG_004-16a>¶
　袤一百九十里　東至仁化縣界六十里　西至乳¶
　源縣界一百二十五里　南至乳源縣界六十里¶
　北至湖廣桂陽縣界一百三十里　東北至仁化縣¶
　界七十里　西南至乳源縣界四十里　西北至湖¶
　廣宜章縣界一百五十里　東南至曲江縣界四十¶
　里¶
　仁化縣在府城東北一百里其地廣一百一十里袤¶
　一百四十里　東至南雄府保昌縣界五十里　西¶
<pb:KR2k0053_WYG_004-16b>¶
　至樂昌縣界六十里　南至曲江縣界二十里　北¶
　至湖廣桂陽縣界一百二十里　東北至江西大庾¶
　縣界一百三十里　西南至曲江縣界六十里　西¶
　北至樂昌縣界七十里　東南至翁源縣界一百二¶
　十里¶
　乳源縣在府城西九十里其地廣一百七十里袤一¶
　百五十里　東至曲江縣界三十里　西至連州陽¶
　山縣界一百四十里　南至英德縣界一百二十五¶
<pb:KR2k0053_WYG_004-17a>¶
　里　北至樂昌縣界二十五里　東北至樂昌縣界¶
　一百二十里　西南至陽山縣界二百九十里　西¶
　北至湖廣宜章縣界二百八十里　東南至曲江縣¶
　界五十里¶
　翁源縣在府城東南一百八十里其地廣一百五十¶
　三里袤一百八十里　東至惠州府連平州界一百¶
　五十里　西至英德縣界三里　南至英德縣界三¶
　十里　北至始興縣界一百五十里　東北至江西¶
<pb:KR2k0053_WYG_004-17b>¶
　龍南縣界二百五十里　西南至英德縣界五里¶
　西北至曲江縣界一百一十里　東南至惠州府長¶
　寧縣界一百五十里¶
　英德縣在府城西南二百二十里其地廣三百八十¶
　五里袤二百二十五里　東至翁源縣界一百三十¶
　五里　西至連州陽山縣界二百五十里　南至廣¶
　州府清遠縣界一百一十五里　北至曲江縣界一¶
　百一十里　東北至翁源縣界一百二十里　西南¶
<pb:KR2k0053_WYG_004-18a>¶
　至清遠縣界一百一十五里　西北至乳源縣界一¶
　百八十里　東南至惠州府長寧縣界一百三十五¶
　里¶
　　形勝¶
　韶郡襟帶五邑交廣咽喉東則翁山蜿蜒西則桂嶺¶
　巉巖英岡列於南韶石矗於北正武二水滙而南下¶
　樂瀧正峽不減瞿塘蓋樂乳翁英接壤於楚而仁化¶
　之山兼通南安又為韶之門户籌度形勝固宜因地¶
<pb:KR2k0053_WYG_004-18b>¶
　以設險也¶
　　闗隘¶
　　樂昌縣¶
　　　黄土嶺　　　　　　龍口山¶
　　　九牛嶺　　　　　　企岡嶺¶
　　　銅鑼坪　　　　　　象牙山¶
　　　塘口　　　　　　　把水¶
　　仁化縣¶
<pb:KR2k0053_WYG_004-19a>¶
　　　風門凹　　　　　　七里逕¶
　　　赤口逕　　　　　　長江¶
　　　城口　　　　　　　夫溪¶
　　乳源縣¶
　　　風門闗　　　　　　小梅闗¶
　　　平頭　　　　　　　黄金峒¶
　　　月坪杉木角　　　　水源貢¶
　　翁源縣¶
<pb:KR2k0053_WYG_004-19b>¶
　　　分水凹　　　　　　髙車嶺¶
　　　桂丫山　　　　　　南北嶺¶
　　　東桃嶺　　　　　　銀場逕¶
　　　冬瓜嶺　　　　　　畵眉¶
　　　九曲　　　　　　　太平¶
　　　佛子凹　　　　　　道姑嚴¶
　　　甲子磜　　　　　　將軍逕¶
　　　猿膝逕　　　　　　麻沙¶
<pb:KR2k0053_WYG_004-20a>¶
　　　梅花¶
　　英德縣¶
　　　長灘　　　　　　　欖坑¶
　　　西闗　　　　　　　洸口¶
　　編户¶
　曲江縣編户三十六里¶
　樂昌縣編户一十五里¶
　仁化縣編户五里¶
<pb:KR2k0053_WYG_004-20b>¶
　乳源縣編户五里¶
　翁源縣編户五里¶
　英德縣編户九里¶
　　　南雄府¶
　　疆域¶
　南雄府至省城一千三百里其地廣三百四十里袤¶
　三百四十里　東至江西信豐縣界一百四十里¶
　西至韶州府仁化縣界二百里　南至韶州府翁源¶
<pb:KR2k0053_WYG_004-21a>¶
　縣界二百五十里　北至江西大庾縣界九十里¶
　東北至信豐縣界二百里　西南至翁源縣界二百¶
　二十里　西北至大庾縣界二百里　東南至信豐¶
　縣界二百里上至¶
京師七千零三十五里¶
　保昌縣附郭首邑其地廣一百六十里袤一百八十¶
　里　東至江西信豐縣界一百四十里　西至始興¶
　縣界二十里　南至始興縣界九十里　北至江西¶
<pb:KR2k0053_WYG_004-21b>¶
　大庾縣界九十里　東北至信豐縣界二百里　西¶
　南至始興縣界四十里　西北至大庾縣界二百里¶
　　東南至信豐縣界二百里¶
　始興縣在府城西一百里其地廣一百五十里袤二¶
　百一十里　東至保昌縣界八十里　西至韶州府¶
　曲江縣界七十里　南至韶州府翁源縣界一百六¶
　十里　北至保昌縣界五十里　東北至保昌縣界¶
　八十里　西南至翁源縣界一百一十里　西北至¶
<pb:KR2k0053_WYG_004-22a>¶
　曲江縣界六十里　東南至江西龍南縣界一百四¶
　十里¶
　　形勝¶
　郡治保昌北控庾嶺蜿蜒環䕶南屏金馬如浮印然¶
　五雲九牛滙而為潭其深叵測至天峰馬鞍髙峻插¶
　天而洪崖龜湖相互峙險要為嶺表北藩始興以丹¶
　鳯為主山泉源鳯井而桂山陵谷深邃實産英賢張¶
　曲江故宅存焉論名勝者莫不羨山川之竒特也¶
<pb:KR2k0053_WYG_004-22b>¶
　　闗隘¶
　　保昌縣¶
　　　横浦(在大庾嶺絶頂秦曰横浦宋曰梅闗/兩岸壁立闗隘險峻設巡司盤詰)¶
　　　太平闗(在太平橋南明天順戊寅巡撫都御史/葉盛奏請設闗𣙜鹽稅以措軍餉)¶
　(國朝設立監督康熙九/    年移于韶州城外)¶
　　　平田凹　　　　　　不勞石¶
　　　南畝　　　　　　　葉田等六口子¶
　　　紅梅　　　　　　　北坑村口子¶
<pb:KR2k0053_WYG_004-23a>¶
　　　百步　　　　　　　羊頭嶺¶
　　　趙坑口子　　　　　百順¶
　　始興縣¶
　　　沙田　　　　　　　猪仔峽¶
　　　花腰石　　　　　　凉口¶
　　編户¶
　保昌縣編户四十四里¶
　始興縣編户七里¶
<pb:KR2k0053_WYG_004-23b>¶
　　　惠州府¶
　　疆域¶
　惠州府至省城三百里其地廣六百九十三里袤六¶
　百七十里　東至潮州府揭陽縣界五百九十三里¶
　　西至廣州府東莞縣界一百里　南至歸善縣墪¶
　頭海岸一百二十里　北至江西贑州府龍南縣界¶
　五百五十里　東北至江西長寧縣界六百七十里¶
　　西南至廣州府新安縣界一百七十里　西北至¶
<pb:KR2k0053_WYG_004-24a>¶
　韶州府翁源縣界四百八十里　東南至甲子海港¶
　五百五十里上至¶
京師八千四百八十五里¶
　歸善縣近郭首邑西至府城隔江二里其地廣二百¶
　七十里袤一百四十里　東至海豐縣界一百七十¶
　里　西至廣州府東莞縣界一百里　南至海港一¶
　百二十里　北至博羅縣界二十里　東北至永安¶
　縣界二百里　西南至廣州府新安縣界一百七十¶
<pb:KR2k0053_WYG_004-24b>¶
　里　西北至東莞縣界八十里　東南至平海所界¶
　二百里¶
　博羅縣在府城西北三十里其地廣二百六十里袤¶
　一百零二里　東至河源縣界一百六十里　西至¶
　廣州府増城縣界一百里　南至歸善縣界二里¶
　北至廣州府龍門縣界一百里　東北至河源縣界¶
　一百里　西南至廣州府東莞縣界一百里　西北¶
　至増城縣界一百里　東南至歸善縣界十里¶
<pb:KR2k0053_WYG_004-25a>¶
　長寧縣在府城北四百里其地廣一百七十里袤一¶
　百六十里　東抵連平州界五十里　西至韶州府¶
　英德縣界一百二十里　南至河源縣界九十里¶
　北至韶州府翁源縣界七十里　東北至連平州界¶
　三十里　西南至廣州府龍門縣界四十里　西北¶
　至英德縣界一百五十里　東南至河源縣界一百¶
　三十里¶
　永安縣在府城東二百里其地廣二百二十里袤一¶
<pb:KR2k0053_WYG_004-25b>¶
　百三十里　東至長樂縣界一百里　西至博羅縣¶
　界一百二十里　南至歸善縣界一百里　北至河¶
　源縣界三十里　東北至長樂縣界九十里　西南¶
　至歸善縣界一百二十里　西北至河源縣界一百¶
　一十里　東南至海豐縣界一百二十里¶
　海豐縣在府城東三百里其地廣三百五十里袤二¶
　百二十里　東至潮州府惠來縣界二百二十里¶
　西至歸善縣界一百三十里　南至海岸八十里¶
<pb:KR2k0053_WYG_004-26a>¶
　北至永安縣界一百四十里　東北至潮州府揭陽¶
　縣界一百六十里　西南至海岸六十里　西北至¶
　歸善縣界八十里　東南至碣石衞一百二十里¶
　龍川縣在府城東北四百二十里其地廣一百二十¶
　里袤一百七十里　東至長樂縣界一百里　西至¶
　河源縣界二十里　南至長樂縣界五十里　北至¶
　和平縣界一百二十里　東北至江西定南縣界一¶
　百四十里　西南至河源縣界四十里　西北至河¶
<pb:KR2k0053_WYG_004-26b>¶
　源縣界四十里　東南至興寧縣界九十里¶
　長樂縣在府城東北四百八十里其地廣一百二十¶
　里袤二百四十里　東至興寧縣界六十里　西至¶
　龍川縣界六十里　南至海豐縣界二百里　北至¶
　興寧縣界四十里　東北至興寧縣界十五里　西¶
　南至永安縣界一百里　西北至龍川縣界六十里¶
　　東南至潮州府揭陽縣界一百里¶
　興寧縣在府城東北五百五十里其地廣一百里袤¶
<pb:KR2k0053_WYG_004-27a>¶
　二百里　東至潮州府程鄉縣界七十里　西至長¶
　樂縣界三十里　南至長樂縣界九十里　北至江¶
　西安遠縣界一百一十里　東北至程鄉縣界七十¶
　里　西南至長樂縣界二十里　西北至龍川縣界¶
　四十五里　東南至程鄉縣界七十里¶
　連平州在府城東北四百里其地廣一百四十里袤¶
　一百三十里　東至和平縣界六十里　西至翁源¶
　縣界八十里　南至長寧縣界七十里　北至江西¶
<pb:KR2k0053_WYG_004-27b>¶
　龍南縣界六十里　東北至和平縣界七十里　西¶
　南至長寧縣界一百里　西北至翁源縣界一百里¶
　　東南至河源縣界一百三十里¶
　河源縣在府城北一百五十里其地廣二百六十里¶
　袤一百四十里　東至龍川縣界一百三十里　西¶
　至廣州府龍門縣界一百三十里　南至永安縣界¶
　一十里　北至和平縣界一百三十里　東北至龍¶
　川縣界一百三十里　西南至博羅縣界六十里¶
<pb:KR2k0053_WYG_004-28a>¶
　西北至長寧縣界一百六十里　東南至永安縣界¶
　三十里¶
　和平縣在府城東北四百二十里其地廣一百九十¶
　里袤二百一十里　東至龍川縣界一百里　西至¶
　連平州界九十里　南至龍川縣界一百三十里¶
　北至江西龍南縣界八十里　東北至江西定南縣¶
　界一百二十里　西南至河源縣界四十里　西北¶
　至江西龍南縣界一百二十里　東南至龍川縣界¶
<pb:KR2k0053_WYG_004-28b>¶
　一百五十里¶
　　形勝¶
　惠居嶺表東南依山阻海鼓角導其前羅浮擁其後¶
　雙江抱城兩湖環郭歸善晉名欣樂飛鵞獻竒白鶴¶
　挺秀衝㑹之勝地也博羅則象山騰雲浮碇殿之龍¶
　江迴旋東南而羅浮仙嶽靈氣萃焉海豐厥土底平¶
　重岡複巘銀瓶金籠南北對峙龍津液水江溪合流¶
　允推名疆巨邑東海滘寨圭山䇄立面臨巨浸尤得¶
<pb:KR2k0053_WYG_004-29a>¶
　唇齒相依之勢河源桂山西鎮龍江東繞土原衍博¶
　屬郡上游龍川拱楫海珠嶅峰襟帶浰水東江而藍¶
　闗一隘鎻鑰賴之長樂據七都之上流當羣山之輻¶
　輳連接潮惠洵通衢重地興寧巒嶠迴環中開沃壤¶
　前神光後鐵嶂左仰雞峰右俯西河形勝有足稱矣¶
　和平東山倚郭花嶂凌霄聯絡閩廣控引龍安要害¶
　之衝長寧倚玉女瞰石溪左灘為池右嶺為郭信溪¶
　山之雄永安紫金作枕琴江如練羣山之紐聯絡歸¶
<pb:KR2k0053_WYG_004-29b>¶
　長河海四邑之要區也連平北屏鳯嶂南案仙嶺千¶
　峰簇擁萬壑環流屹然一巨鎮已¶
　　闗隘¶
　　歸善縣¶
　　　東闗　　　　　　　西闗¶
　　　南闗¶
　　博羅縣¶
　　　大蓬瀝　　　　　　大屏¶
<pb:KR2k0053_WYG_004-30a>¶
　　　馬鼻嶺　　　　　　公庄峝¶
　　　大羅陂　　　　　　洪溪洞¶
　　　逕心　　　　　　　大水坑¶
　　　虞周逕　　　　　　東𤓰坑¶
　　　蕉林峝¶
　　長寧縣¶
　　　錫場　　　　　　　合江¶
　　　鐵爐耳　　　　　　板嶺¶
<pb:KR2k0053_WYG_004-30b>¶
　　　鍋底山¶
　　永安縣¶
　　　逃軍嶂　　　　　　中溪嶂¶
　　　大逕　　　　　　　下逕¶
　　　青草湖　　　　　　公坑¶
　　　横排¶
　　海豐縣¶
　　　硃砂門　　　　　　羊蹄嶺¶
<pb:KR2k0053_WYG_004-31a>¶
　　　㨗勝舊所　　　　　墪下寨¶
　　　五雲洞　　　　　　萬輋¶
　　　河田　　　　　　　北坑¶
　　　新田　　　　　　　南塘¶
　　　三合嶺　　　　　　西甘澳¶
　　　東甘澳　　　　　　甲子港¶
　　　湖東港　　　　　　湖西臺¶
　　　﨑石港　　　　　　淺澳¶
<pb:KR2k0053_WYG_004-31b>¶
　　　小情汛　　　　　　烏&KR2063;港¶
　　　大德港　　　　　　大灣¶
　　　鎮海口　　　　　　羅溪¶
　　　平營　　　　　　　鵝埠¶
　　　葵潭¶
　　長樂縣¶
　　　丹竹　　　　　　　桔洞¶
　　　中溪　　　　　　　銀坑¶
<pb:KR2k0053_WYG_004-32a>¶
　　　古樓坪　　　　　　榕樹¶
　　　平塘　　　　　　　解紗逕¶
　　　芙蓉逕　　　　　　象鼻逕¶
　　　董源車塘　　　　　大莂¶
　　　秋溪火載逕¶
　　興寧縣¶
　　　四都　　　　　　　大坪¶
　　　逕心　　　　　　　羅岡¶
<pb:KR2k0053_WYG_004-32b>¶
　　　筠竹嶺　　　　　　水口¶
　　　龍歸洞¶
　　連平州¶
　　　黄茅輋(營兵/分戍)　　　　桐子園(營兵/分戌)¶
　　　古塘鋪(營兵/分戌)　　　　野鴨潭(九連南口巢/田兵耕守)¶
　　　獐坑(九連北口巢/田兵耕守)　　茶山(巢田兵/駐守)¶
　　　巖坡路　　　　　　猴子嶺¶
　　　中村逕　　　　　　長楓逕¶
<pb:KR2k0053_WYG_004-33a>¶
　　　大嵩逕　　　　　　田源逕¶
　　　五牙逕　　　　　　東桃逕¶
　　河源縣¶
　　　塔下　　　　　　　南湖陡¶
　　　佛跡潭　　　　　　迴龍鎮¶
　　　三王石　　　　　　石城堡¶
　　和平縣¶
　　　東水　　　　　　　馬虎鎮¶
<pb:KR2k0053_WYG_004-33b>¶
　　　驢子嶺　　　　　　黄竹坑¶
　　　陽波　　　　　　　三浙水¶
　　　古鎮　　　　　　　髙車水¶
　　　黎頭鎮　　　　　　筠竹嶂¶
　　　曽田　　　　　　　梅林¶
　　　黄沙　　　　　　　隘頭嶺¶
　　　赤竹逕　　　　　　滑石逕¶
　　　七輋逕　　　　　　分水凹¶
<pb:KR2k0053_WYG_004-34a>¶
　　　鵞䑕嶂　　　　　　赤溪嶂¶
　　編户¶
　歸善縣編户四十五里¶
　博羅縣編户五十五里¶
　長寧縣編户五十里¶
　永安縣編户三十里¶
　海豐縣編户四十里¶
　龍川縣編户八里¶
<pb:KR2k0053_WYG_004-34b>¶
　長樂縣編户十里¶
　興寧縣編户十一里¶
　連平州編户四十里¶
　河源縣編户四十里¶
　和平縣編户四里¶
　(雍正八年海豐請析縣現候/部議另分疆域闗隘編户)¶
　　　潮州府¶
　　疆域¶
<pb:KR2k0053_WYG_004-35a>¶
　潮州府至省城八百七十八里其地廣五百里袤三¶
　百三十里　東至福建詔安縣界一百五十里　西¶
　至惠州府東海滘界三百五十里　南至澄海縣海¶
　岸九十里　北至福建上杭縣界二百四十里　東¶
　北至福建詔安縣界四百里　西南至惠州府東海¶
　滘界七十八里　西北至江西長寧縣界四百五十¶
　里　東南至海門二百四十里上至¶
京師九千零六十三里¶
<pb:KR2k0053_WYG_004-35b>¶
　海陽縣附郭首邑其地廣八十里袤二百里　東至¶
　饒平縣界五十里　西至揭陽縣界三十里　南至¶
　澄海縣界五十里　北至大埔縣界一百五十里¶
　東北至饒平縣界五十里大埔縣界一百二十里¶
　西南至揭陽縣界五十里　西北至程鄉縣界一百¶
　五十里　東南至澄海縣界四十里¶
　潮陽縣在府城西一百四十里其地廣一百五十里¶
　袤一百三十五里　東至海五十里　西至普寧縣¶
<pb:KR2k0053_WYG_004-36a>¶
　界一百里　南至惠來縣界五十里　北至揭陽縣¶
　界八十五里　東北至海三十里　西南至惠來縣¶
　界一百二十里　西北至揭陽縣界一百里　東南¶
　至海二十里¶
　揭陽縣在府城南八十里其地廣二百七十里袤九¶
　十里　東至澄海縣界七十里　西至惠州府長樂¶
　縣界二百里　南至普寧縣界二十里潮陽縣界三¶
　十里　北至海陽縣界六十界　東北至海陽縣界¶
<pb:KR2k0053_WYG_004-36b>¶
　七十里　西南至惠州府長樂海豐二縣界一百二¶
　十里　西北至惠州府長樂縣界九十里　東南至¶
　澄海縣界七十里¶
　程鄉縣在府城西北三百里其地廣一百九十五里¶
　袤一百五十五里　東至大埔縣界一百四十五里¶
　　西至惠州府興寧縣界五十里　南至海陽縣界¶
　一百一十五里　北至鎮平縣界四十里　東北至¶
　鎮平縣界五十五里　西南至惠州府興寧縣界一¶
<pb:KR2k0053_WYG_004-37a>¶
　百二十里　西北至平遠興寧二縣界六十里　東¶
　南至海陽大埔二縣界八十里¶
　饒平縣在府城東一百五十里其地廣二百三十里¶
　袤二百一十里　東至福建詔安縣界一百六十里¶
　　西至海陽縣界七十里　南至黄岡海岸一百五¶
　十里　北至福建平和縣界六十里　東北至福建¶
　平和縣界六十里　西南至海陽縣界一百里　西¶
　北至大埔縣界六十里　東南至澄海縣界一百里¶
<pb:KR2k0053_WYG_004-37b>¶
　惠來縣在府城西南二百七十里其地廣一百七十¶
　里袤五十五里　東至潮陽縣界八十里普寧縣界¶
　七十里　西至惠州府東海滘界九十里　南至神¶
　泉司城十五里外係大海　北至潮陽縣界四十里¶
　　東北至海門一百里　西南至東海滘界六十里¶
　　西北至東海滘界八十里　東南至靖海六十里¶
　大埔縣在府城東北一百六十里其地廣二百一十¶
　里袤二百四十里　東至福建永定縣界五十里¶
<pb:KR2k0053_WYG_004-38a>¶
　西至海陽縣界一百六十里　南至饒平縣界一百¶
　五十里　北至程鄉縣界九十里　東北至福建上¶
　杭縣界六十里　西南至饒平縣界一百二十里¶
　西北至程鄉縣界八十里　東南至福建平和縣界¶
　一百零二里¶
　澄海縣在府城東南六十里其地廣六十里袤五十¶
　五里　東至海岸二十里　西至揭陽縣界四十里¶
　　南至海一十五里　北至饒平縣界四十里　東¶
<pb:KR2k0053_WYG_004-38b>¶
　北至饒平縣界四十里　西南至揭陽縣界三十里¶
　　西北至海陽縣界八十里　東南至海二十五里¶
　普寧縣在府城西南一百二十里其地廣六十里袤¶
　四十五里　東至揭陽縣界二十里　西至揭陽惠¶
　來二縣界四十里　南至潮陽縣界十五里　北至¶
　揭陽縣界三十里　東北至揭陽縣界二十里　西¶
　南至惠來縣界三十里　西北至揭陽縣界十五里¶
　　東南至潮陽縣界二十里¶
<pb:KR2k0053_WYG_004-39a>¶
　平遠縣在府城西北三百八十里其地廣一百里袤¶
　一百二十里　東至鎮平縣界五十里　西至江西¶
　長寧縣界五十里　南至程鄉縣界九十里　北至¶
　江西長寧縣界三十里　東北至福建武平縣界四¶
　十里　西南至程鄉縣界八十里　西北至江西長¶
　寧縣界三十里　東南至程鄉縣界七十里¶
　鎮平縣在府城西北三百六十里其地廣一百一十¶
　里袤八十里　東至程鄉縣界六十里　西至平遠¶
<pb:KR2k0053_WYG_004-39b>¶
　縣界五十里　南至程鄉縣界四十五里　北至福¶
　建武平縣界三十五里　東北至福建上杭縣界七¶
　十五里　西南至平逺縣界五十里　西北至福建¶
　武平縣界五十里　東南至程鄉縣界八十里¶
　　形勝¶
　潮郡封域為粤之東偏東北接汀贑西南連循惠首¶
　邑曰海陽韓山韓水融結如畫東湖西湖光景常新¶
　潮陽龍首北昻神山南伏達濠有營堡之汛磊石為¶
<pb:KR2k0053_WYG_004-40a>¶
　洋海之門揭陽北溪南溪依水為池桑浦跨三縣境¶
　屹然與揭嶺並峙程鄉銅鼓隂那屏捍東南梅溪蓬¶
　辣源遠而流長饒平山名尊君待詔水皆朝宗河海¶
　二門四澳稱全郡之雄鎮惠來馬耳成闕珠簾為幕¶
　衆溪夾抱㑹神泉港入海大埔玉屏天造南棟地設¶
　大小溪澗注三河而達重洋普寧洪山鐵山突立崖¶
　懸衣帶瓜嶼通於揭陽平遠頂分江楚筆卓峰巒城¶
　之東南有温泉焉澄海仰瞻三髻嵳峩遠眺萊蕪縹¶
<pb:KR2k0053_WYG_004-40b>¶
　緲南北洲港源同派異鎮平萬山層叠勢如重樓複¶
　閣程鄉長潭綠水仙人橋跡存焉諸縣形勝皆阻山帯海¶
　嶺峒深邃海濤浩淼實為邊要之邦惟在守土干城¶
　和衷撫禦斯山陬海澨萬年寧謐矣¶
　　闗隘¶
　　海陽縣¶
　　　新田　　　　　　　　萬里橋¶
　　　湯田　　　　　　　　楓洋¶
<pb:KR2k0053_WYG_004-41a>¶
　　　海門　　　　　　　東隴¶
　　　闢望¶
　　潮陽縣¶
　　　北闗　　　　　　　河溪¶
　　　門辟　　　　　　　河渡門¶
　　揭陽縣¶
　　　桃山　　　　　　　官溪¶
　　　藍田　　　　　　　石馬¶
<pb:KR2k0053_WYG_004-41b>¶
　　　霖田¶
　　程鄉縣¶
　　　上井　　　　　　　松源¶
　　　馬頭　　　　　　　都司¶
　　　圓子山徑¶
　　饒平縣¶
　　　漁村　　　　　　　小榕¶
　　　黄岡　　　　　　　黄山坑¶
<pb:KR2k0053_WYG_004-42a>¶
　　　平溪　　　　　　　嶺脚¶
　　　牛皮石　　　　　　九村¶
　　　黄坭　　　　　　　大徑¶
　　　鳯凰　　　　　　　小村¶
　　　青竹徑¶
　　惠來縣¶
　　　武寧　　　　　　　大陂¶
　　大埔縣¶
<pb:KR2k0053_WYG_004-42b>¶
　　　虎頭砂　　　　　平砂¶
　　　長窖　　　　　　箭竹凹¶
　　　大麻　　　　　　隂那口¶
　　　龍滑窩　　　　　鴉鵲坪¶
　　　莒村　　　　　　天門嶺¶
　　　楓朗　　　　　　白堠¶
　　普寧縣¶
　　　北闗　　　　　　南闗¶
<pb:KR2k0053_WYG_004-43a>¶
　　平遠縣¶
　　　石鎮村　　　　　　腰古¶
　　　崆頭嶂　　　　　　俞田徑¶
　　鎮平縣¶
　　　冠隴　　　　　　鮑浦¶
　　　南洋　　　　　　　烏汀背¶
　　　胡椒徑　　　　　　大麥逕¶
　　　梅子畬　　　　　　天門凹¶
<pb:KR2k0053_WYG_004-43b>¶
　　　大峯障　　　　　　油坑¶
　　　峽口　　　　　　　羅經圈¶
　　　新浦　　　　　　　石峯逕¶
　　編户¶
　海陽縣編户六十七里¶
　潮陽縣編户一百一十五里¶
　揭陽縣編户七十八里¶
　程鄉縣編户一十五里¶
<pb:KR2k0053_WYG_004-44a>¶
　饒平縣編户二十六里¶
　惠來縣編户三十里¶
　大埔縣編户二十里¶
　澄海縣編户三十七里¶
　普寧縣編户一十四里¶
　平遠縣編户六里¶
　鎮平縣編户十里¶
　　　肇慶府¶
<pb:KR2k0053_WYG_004-44b>¶
　　疆域¶
　肇慶府至省城二百九十里其地廣四百九十里袤¶
　一千零四十里　東至廣州府三水縣界九十里¶
　西至廣西蒼梧縣界四百里　南至髙州府電白縣¶
　界七百九十里　北至廣州府清遠縣界二百五十¶
　里　東北至廣州府三水縣界二百五十里　西南¶
　至電白縣界五百二十里　西北至廣西賀縣界三¶
　百五十里　東南至廣州府新㑹縣界二百八十里¶
<pb:KR2k0053_WYG_004-45a>¶
　上至¶
京師七千九百八十五里¶
　髙要縣附郭首邑其地廣一百七十里袤一百七十¶
　里　東至廣州府三水縣界九十里　西至德慶州¶
　界八十里　南至東安縣界六十里　北至四㑹縣¶
　界一百一十里　東北至四㑹縣界九十里　西南¶
　至東安縣界一百里　西北至廣寧縣界一百四十¶
　里　東南至髙明縣界五十里¶
<pb:KR2k0053_WYG_004-45b>¶
　四㑹縣在府城東北一百三十里其地廣一百二十¶
　里袤一百三十三里　東至廣州府三水縣界六十¶
　里　西至廣寧縣界六十里　南至髙要縣界一十¶
　三里　北至廣寧縣界一百二十里　東北至廣州¶
　府清遠縣界九十里　西南至髙要縣界二百里¶
　西北至廣寧縣界一百六十里　東南至三水縣界¶
　七十里¶
　新興縣在府城南一百三十里其地廣一百二十里¶
<pb:KR2k0053_WYG_004-46a>¶
　袤一百五十里　東至恩平縣界七十里　西至羅¶
　定州東安縣界五十里　南至陽春縣界一百里¶
　北至東安縣界五十里　東北至髙明縣界五十里¶
　　西南至陽春縣界一百二十里　西北至東安縣¶
　界五十里　東南至開平縣界七十里¶
　陽春縣在府城西南三百二十里其地廣九十五里¶
　袤二百六十里　東至恩平縣界四十里　西至羅¶
　定州東安縣界五十五里　南至陽江縣界一百六¶
<pb:KR2k0053_WYG_004-46b>¶
　十里　北至新興縣界一百里　東北至新興縣界¶
　九十里　西南至髙州府茂名縣界一百五十里¶
　西北至東安縣界一百三十里　東南至陽江縣界¶
　八十里¶
　陽江縣在府城南四百四十里其地廣二百五十里¶
　袤九十里　東至恩平縣界九十里　西至髙州府¶
　電白縣界一百六十里　南至海濵三十里　北至¶
　陽春縣界六十里　東北至恩平縣界九十里　西¶
<pb:KR2k0053_WYG_004-47a>¶
　南至髙州府電白縣界一百四十里　西北至陽春¶
　縣界六十里　東南至廣州府新寧縣界九十里¶
　髙明縣在府城東南七十里其地廣一百二十里袤¶
　六十里　東至廣州府南海縣界五十里　西至新¶
　興縣界七十里　南至開平縣界四十里　北至髙¶
　要縣界二十里　東北至髙要縣界四十里　西南¶
　至新興縣界五十里　西北至髙要縣界五十里¶
　東南至廣州府新㑹縣界四十里¶
<pb:KR2k0053_WYG_004-47b>¶
　恩平縣在府城東南二百七十里其地廣一百五十¶
　里袤一百六十里　東至開平縣界五十里　西至¶
　陽春縣界一百里　南至陽江縣界六十里　北至¶
　新興縣界一百里　東北至新興縣界一百二十里¶
　　西南至陽江縣界七十里　西北至新興縣界八¶
　十里　東南至灣雷海八十里¶
　廣寧縣在府城西北二百九十里其地廣二百六十¶
　里袤二百五十里　東至廣州府清遠縣界一百六¶
<pb:KR2k0053_WYG_004-48a>¶
　十里　西至廣西懷集縣界一百里　南至四㑹縣¶
　界一百二十里　北至清遠縣界一百三十里　東¶
　北至清遠縣界一百九十里　西南至髙要縣界一¶
　百四十里　西北至廣西懷集縣界一百五十里¶
　東南至四㑹縣界一百六十里¶
　開平縣在府城東南二百六十里其地廣九十里袤¶
　九十里　東至廣州府新㑹縣界六十里　西至恩¶
　平縣界三十里　南至廣州府新寧縣界四十五里¶
<pb:KR2k0053_WYG_004-48b>¶
　　北至髙明縣界四十五里　東北至新㑹縣界八¶
　十里　西南至恩平縣界五十里　西北至恩平縣¶
　界四十里　東南至新寧縣界五十五里¶
　德慶州在府治西二百一十里其地廣一百九十里¶
　袤一百六十一里　東至髙要縣界一百三十里¶
　西至封川縣界六十里　南至大江一里　北至廣¶
　西懷集縣界一百六十里　東北至廣寧縣界二百¶
　二十里　西南至大江一百里　西北至封川縣界¶
<pb:KR2k0053_WYG_004-49a>¶
　九十里　東南至大江一百八十里¶
　封川縣在府城西三百三十里其地廣九十里袤二¶
　百五十里　東至德慶州界六十里　西至廣西蒼¶
　梧縣界三十里　南至羅定州西寧縣界三十里¶
　北至開建縣界二百二十里　東北至德慶州界一¶
　百五十里　西南至廣西蒼梧縣界五十里　西北¶
　至開建縣界一百九十里　東南至德慶州界七十¶
　五里¶
<pb:KR2k0053_WYG_004-49b>¶
　開建縣在府城西北四百一十里其地廣九十四里¶
　袤八十五里　東至廣西懷集縣界五十里　西至¶
　廣西蒼梧縣界四十四里　南至封川縣界二十五¶
　里　北至廣西賀縣界六十里　東北至廣西懷集¶
　縣界一百里　西南至蒼梧縣界八十里　西北至¶
　賀縣界五十里　東南至封川縣界六十里¶
　　形勝¶
　肇郡地據上游右控蒼梧㑹三江之口制五州之要¶
<pb:KR2k0053_WYG_004-50a>¶
　首治髙要牂牁為帶羚羊作峽新興萬山環峙洞口¶
　迴瀾陽江二廣之交瀕海設防屹為重地陽春一江¶
　中貫羣溪交流山谷深奥向為逋逃藪今坦易而通¶
　衢矣恩平則龍鼉鼓角實冠南服開平雖蕞爾一邑¶
　雲宿之峰獨鶴之流勝槩稱雄迤北為四㑹縣金雞¶
　騰翥石燕迴翔綏江龍江合焉又北為廣寧縣兩粤¶
　闗隘三面阻山又東南邑曰髙明香山倉水風氣渟¶
　蓄迤西為州曰德慶立廣右門户北連五嶺南控三¶
<pb:KR2k0053_WYG_004-50b>¶
　江名勝之區又州西為開建控臨賀接桂連是為端¶
　州右臂全郡形勝惟陽江面巨溟餘或枕江或倚嶺¶
　星羅碁布望之交錯¶
　　闗隘¶
　　髙要縣¶
　　　羚羊峽　　　　　　大路峽¶
　　四㑹縣¶
　　　青草逕　　　　　　太平逕¶
<pb:KR2k0053_WYG_004-51a>¶
　　　雙岡逕¶
　　新興縣¶
　　　茅田逕　　　　　　腰古逕¶
　　　東利逕　　　　　　迴龍逕¶
　　陽春縣¶
　　　北寨逕　　　　　　蕉林逕¶
　　　曹洞逕　　　　　　白水逕¶
　　　上下魚跳砦　　　　蟠龍逕¶
<pb:KR2k0053_WYG_004-51b>¶
　　陽江縣¶
　　　三鄧逕　　　　　雨霖山¶
　　　珠環嶺　　　　　北寨嶺¶
　　　上下瀧　　　　　麻瀝逕¶
　　　雲霄逕　　　　　桐油圍¶
　　　褟村逕¶
　　髙明縣¶
　　　太下逕　　　　　風凹逕¶
<pb:KR2k0053_WYG_004-52a>¶
　　　石船逕　　　　　　錢窟逕¶
　　　官逕¶
　　恩平縣¶
　　　籬子逕　　　　　　十二逕¶
　　　白石逕　　　　　　瓦巷逕¶
　　　黄沙逕　　　　　　雙穴逕¶
　　　青油逕　　　　　　黄竹逕¶
　　　老鴉灘　　　　　　擒頸¶
<pb:KR2k0053_WYG_004-52b>¶
　　　倉步　　　　　　　塞喉逕¶
　　　羊逕　　　　　　　火燈逕¶
　　　竹子坪　　　　　　簕牢¶
　　　金雞頭巢¶
　　編户¶
　髙要縣編户九十七里¶
　四會縣編户三十里¶
　新興縣編户二十五里¶
<pb:KR2k0053_WYG_004-53a>¶
　陽春縣編户五里¶
　陽江縣編户三十五里¶
　髙明縣編户三十五里¶
　恩平縣編户二十四里¶
　廣寧縣編户十一里¶
　開平縣編户九里¶
　德慶州編户九里¶
　封川縣編户九里¶
<pb:KR2k0053_WYG_004-53b>¶
　開建縣編户十四里¶
　　　髙州府¶
　　疆域¶
　髙州府至省城一千零一十里其地廣五百一十里¶
　袤三百一十五里　東至肇慶府陽江縣界一百九¶
　十里　西至亷州府合浦縣界三百二十里　南至¶
　呉川縣限門海一百十五里　北至廣西容縣界二¶
　百里　東北至羅定州界一百二十里　西南至雷¶
<pb:KR2k0053_WYG_004-54a>¶
　州府遂溪縣界二百里　西北至廣西博白縣界一¶
　百二十里　東南至肇慶府陽江縣界一百九十里¶
　上至¶
京師八千六百四十七里¶
　茂名縣附郭首邑其地廣一百一十五里袤一百七¶
　十里　東至電白縣界五十里　西至化州界六十¶
　五里　南至吳川縣界一百里　北至信宜縣界七¶
　十里　東北至羅定州界一百二十里　西南至化¶
<pb:KR2k0053_WYG_004-54b>¶
　州界五十里　西北至信宜縣界九十五里　東南¶
　至電白縣界一百二十里¶
　電白縣在府城東南一百六十里其地廣一百四十¶
　里袤一百一十六里　東至肇慶府陽江縣界三十¶
　里　西至茂名縣界一百一十里　南至海濵六里¶
　　北至陽春縣界一百一十里　東北至陽江縣七¶
　十里　西南至吳川縣界一百一十里　西北至茂¶
　名縣界一百里　東南至陽江縣界三十里¶
<pb:KR2k0053_WYG_004-55a>¶
　信宜縣在府城東北八十里其地廣七十里袤一百¶
　二十五里　東至茂名縣界二十里　西至茂名縣¶
　界五十里　南至茂名縣界五里　北至廣西容縣¶
　界一百二十里　東北至羅定州西寧縣界一百里¶
　　西南至茂名縣界二里　西北至廣西北流縣界¶
　一百里　東南至茂名縣界三里¶
　化州在府城西南九十里其地廣九十五里袤二百¶
　里　東至茂名縣界二十五里　西至石城縣界七¶
<pb:KR2k0053_WYG_004-55b>¶
　十里　南至吳川縣界四十里　北至廣西北流縣¶
　界一百六十里　東北至茂名縣界四十里　西南¶
　至呉川縣界六十里　西北至廣西陸川縣界一百¶
　六十里　東南至吳川縣界六十里¶
　吳川縣在府城南一百二十里其地廣六十五里袤¶
　五十里　東至海岸五里　西至化州界六十里¶
　南至限門海二十五里　北至茂名縣界二十五里¶
　　東北至茂名縣界二十里　西南至雷州府遂溪¶
<pb:KR2k0053_WYG_004-56a>¶
　縣界八十里　西北至化州界五十里　東南至海¶
　岸七里¶
　石城縣在府城西南一百九十里其地廣一百六十¶
　里袤一百五十里　東至化州界三十里　西至亷¶
　州府合浦縣界一百三十里　南至雷州府遂溪縣¶
　界三十里　北至廣西博白縣界一百二十里　東¶
　北至廣西陸川縣界一百二十里　西南至遂溪縣¶
　界七十里　西北至廣西博白縣界一百五十里¶
<pb:KR2k0053_WYG_004-56b>¶
　東南至吳川縣界六十里¶
　　形勝¶
　髙郡襟巨海而帶三江接雷亷而引郴桂附郭之邑¶
　為茂名茂嶺聳於前鑑江擁於後信宜在郡東北雲¶
　岫崔嵬而蔽日竇水淼浩而浮空化州在郡西南麗¶
　山龍山競秀陵水羅水交流而來安一逕尤稱斗峻¶
　又西為石城望恩謝建峙南北之峰零祿九洲接東¶
　西之海南曰呉川東南曰電白兩邑臨海巨浸重洋¶
<pb:KR2k0053_WYG_004-57a>¶
　限門之險實為天池闔郡形勢當羣山羅列之間畫¶
　千里封疆之界重兵設鎮扼險防要蓋屹然金湯之¶
　固也¶
　　闗隘¶
　　茂名縣¶
　　　桃洞¶
　　電白縣¶
　　　獅子堡　　　　　　立石¶
<pb:KR2k0053_WYG_004-57b>¶
　　　蕉林　　　　　　　陀涌¶
　　　三叉¶
　　化州¶
　　　石灘¶
　　石城縣¶
　　　錢石　　　　　　　龍頭沙¶
　　　和尚嶺　　　　　　青隂橋¶
　　　雞籠山　　　　　　白藤山¶
<pb:KR2k0053_WYG_004-58a>¶
　　　仙人嶂　　　　　　佛子港¶
　　　凌祿港¶
　　編户¶
　茂名縣編户二十八里¶
　電白縣編户十四里¶
　信宜縣編户七里¶
　化州編户二十三里¶
　吳川縣編户十六里¶
<pb:KR2k0053_WYG_004-58b>¶
　石城縣編户十一里¶
　　　亷州府¶
　　疆域¶
　亷州府至省城一千四百九十里其地廣五百四十¶
　里袤三百零五里　東至髙州府石城縣界一百六¶
　十里　西至廣西上思州界三百八十里　南至冠¶
　頭嶺海岸界八十里　北至廣西南寧府横州界二¶
　百二十五里　東北至廣西博白縣界一百八十里¶
<pb:KR2k0053_WYG_004-59a>¶
　　西南至交趾界四百二十里　西北至廣西横州¶
　界二百二十里　東南至髙州府石城縣界一百一¶
　十八里上至¶
京師九千零六十五里¶
　合浦縣附郭首邑其地廣二百一十里袤二百四十¶
　里　東至髙州府石城縣界一百六十里　西至靈¶
　山縣界五十里　南至海界八十里　北至廣西興¶
　業縣界一百六十里　東北至廣西博白縣界一百¶
<pb:KR2k0053_WYG_004-59b>¶
　八十里　西南至靈山縣界九十里　西北至靈山¶
　縣界一百一十里　東南至髙州府石城縣界一百¶
　八十里¶
　欽州在府城西一百八十里其地廣三百三十里袤¶
　一百八十五里　東至靈山縣界三十里　西至交¶
　趾分茅嶺界三百里　南至龍門海岸六十五里¶
　北至廣西宣化縣界一百二十里　東北至靈山縣¶
　界一百里　西南至交趾界二百四十里　西北至¶
<pb:KR2k0053_WYG_004-60a>¶
　廣西上思州界二百里　東南至合浦縣界九十里¶
　靈山縣在府城西北一百八十里其地廣三百一十¶
　五里袤二百零五里　東至合浦縣界五十五里¶
　西至廣西宣化縣界二百六十里　南至合浦縣界¶
　一百六十里　北至廣西横州界四十五里　東北¶
　至廣西興業縣界七十里　西南至欽州界一百三¶
　十里　西北至廣西横州界四十里　東南至合浦¶
　縣界七十里¶
<pb:KR2k0053_WYG_004-60b>¶
　　形勝¶
　亷為嶺表遐郡山勢逶迤川流瀠曲附郭邑曰合浦¶
　南拱冠頭北擁五黄大亷鎮於東北巨浸湧於西南¶
　西轄欽州瀕海而治諸山合抱結為龍門鎻鑰襟喉¶
　欽江漁洪二水夾流㑹龍門以入海中州之地至此¶
　而盡西北之邑曰靈山居萬山之中羅陽東蟠石六¶
　西聳洵為扼要此亷郡形勢之大畧也¶
　　闗隘¶
<pb:KR2k0053_WYG_004-61a>¶
　　合浦縣¶
　　　東闗　　　　　　　新寮¶
　　欽州¶
　　　天板闗(州西/)　　　　漁洪闗(州西/)¶
　　　茶陵(州東/)　　　　　三不要地¶
　　　北崙　　　　　　　白雞村¶
　　　那蘇　　　　　　　那隆¶
　　　稔均　　　　　　　分茅嶺¶
<pb:KR2k0053_WYG_004-61b>¶
　　　龍門江　　　　　　七十二徑¶
　　　烏雷嶺　　　　　　招遠山¶
　　　十萬山　　　　　　三口浪¶
　　靈山縣¶
　　　勒竹墟　　　　　　馬槽江¶
　　編户¶
　合浦縣編户二十里¶
　欽州編户七里¶
<pb:KR2k0053_WYG_004-62a>¶
　靈山縣編户二十二里¶
　　　雷州府¶
　　疆域¶
　雷州府至省城一千四百二十二里其地廣一百六¶
　十里袤三百九十五里　東至東海岸二十里接髙¶
　州府吳川縣界　西至西海岸一百四十里接亷州府¶
　合浦縣界　南至踏磊海岸一百八十里　北至髙¶
　州府石城縣界二百一十五里　東北至髙州府吳¶
<pb:KR2k0053_WYG_004-62b>¶
　川縣界一百六十里　西南至徐聞縣海岸二百里¶
　　西北至遂溪縣海岸二百里　東南至徐聞縣海¶
　岸二百里上至¶
京師九千五百零五里¶
　海康縣附郭首邑其地廣一百六十里袤一百零五¶
　里　東至東海岸二十里　西至遂溪縣界七十里¶
　又至西海洪排港一百四十里　南至徐聞縣界八¶
　十里　北至遂溪縣界二十五里　東北至遂溪縣¶
<pb:KR2k0053_WYG_004-63a>¶
　界一十五里　西南至舊海康所一百六十里　西¶
　北至遂溪縣界六十里　東南至徐聞縣舊錦囊所¶
　一百八十里¶
　遂溪縣在府城北一百八十五里其地廣九十里袤¶
　一百九十里　東至髙州府吳川縣界三十里　西¶
　至髙州府石城縣界六十里　南至海康縣界一百¶
　六十里　北至石城縣界三十里　東北至吳川縣¶
　界七十里　西南至西海岸二百里　西北至石城¶
<pb:KR2k0053_WYG_004-63b>¶
　縣界六十里　東南至東海岸一百四十里¶
　徐聞縣在府城南一百六十里其地廣一百六十里¶
　袤一百里　東至黄塘海岸九十里　西至流沙港¶
　海岸七十里　南至踏磊海岸二十里　北至海康¶
　縣界八十里　東北至舊錦囊所一百里　西南至¶
　鵞豆港海岸六十里　西北至海康縣界八十里¶
　東南至舊海安所二十里¶
　　形勝¶
<pb:KR2k0053_WYG_004-64a>¶
　雷當粤南境三面環海止一隅通瓊州髙亷列其北¶
　瓊峙其南實巖疆也附郭為海康縣而北為遂溪南¶
　為徐聞北通石城無津梁之阻南抵瓊臺惟帆檣可¶
　通兼天港門各隘汛臺星列聯絡鞏固海隅蒼生莫¶
　不淪浹於¶
聖化之洋溢也¶
　　闗隘¶
　　海康縣¶
<pb:KR2k0053_WYG_004-64b>¶
　　　流沙汛　　　　　　北門港¶
　　　調嶺臺　　　　　　雙溪港¶
　　　横排港　　　　　　淡水港¶
　　　吳家臺¶
　　遂溪縣¶
　　　調建灣　　　　　　通明港¶
　　　舊縣港　　　　　　東海島¶
　　　蔴斜港　　　　　　草潭灣¶
<pb:KR2k0053_WYG_004-65a>¶
　　　海頭汛　　　　　　羊脚臺¶
　　　横山堡¶
　　徐聞縣¶
　　　博漲墩　　　　　　三墩港¶
　　　踏磊墩　　　　　　青灣墩¶
　　　英利汛¶
　　編户¶
　海康縣編户一百五十里¶
<pb:KR2k0053_WYG_004-65b>¶
　遂溪縣編户四十里¶
　徐聞縣編户九十里¶
　　　瓊州府¶
　　疆域¶
　瓊州府至省城一千七百里地居海中廣九百七十¶
　里袤九百七十五里自雷渡海一日可至瓊為都㑹¶
　居島之北儋居西郵崖居南郵萬居東郵内包黎峒¶
　萬山峻拔外匝大海遠接外島諸國(瓊筦古志云外/匝大海接烏里)¶
<pb:KR2k0053_WYG_004-66a>¶
　(蘇密吉浪之州南則占城西則真臘交趾東/則千里長沙萬里石塘北至雷州府徐聞縣)東至萬¶
　州海岸四百九十里　西至儋州海岸四百八十里¶
　　南至崖州海岸九百六十五里　北至環海鋪十¶
　里　東北至文昌縣海岸一百六十里　西南至感¶
　恩縣海岸八百一十里　西北至臨髙縣海岸二百¶
　八十里　東南至陵水縣海岸五百四十里上至¶
京師九千七百一十五里(外路由裏海順風五六日達/廣州大海放洋者三四日可)¶
　(至東至福建則七八日浙江十三日西至亷州四日/自儋州西行二日可達交趾萬寧縣三日可抵斷山)¶
<pb:KR2k0053_WYG_004-66b>¶
　(雲屯縣崖州南行/二日接占城國)¶
　瓊山縣附郭首邑其地廣一百五十里袤九十里¶
　東至文昌縣界一百里　西至澄邁縣界五十里¶
　南至定安縣界八十里　北至大海十里　東北至¶
　文昌縣界五十里　西南至黎界一百六十里　西¶
　北至海岸五十里　東南至文昌縣界一百里¶
　澄邁縣在府城西六十里其地廣七十里袤一百二¶
　十三里　東至瓊山縣界十里　西至臨髙縣界六¶
<pb:KR2k0053_WYG_004-67a>¶
　十里　南至黎峒一百二十里　北至大海三里¶
　東北至大海十里　西南至黎都一百二十里　西¶
　北至大海六十里　東南至瓊山縣界七十里¶
　定安縣在府城東南八十里其地廣八十七里袤二¶
　百四十里　東至文昌縣界四十七里　西至本縣¶
　博曲生黎界四十里　南至本縣思河都生黎界二¶
　百三十八里　北至大江瓊山縣界二里　東北至¶
　瓊山縣界十三里　西南至儋州界一百一十里¶
<pb:KR2k0053_WYG_004-67b>¶
　西北至澄邁縣界六十五里　東南至㑹同縣界六¶
　十五里¶
　文昌縣在府城東南一百六十里其地廣一百二十¶
　里袤二百一十里　東至海岸六十里　西至瓊山¶
　縣界六十里　南至㑹同縣界六十里　北至海岸¶
　一百五十里　東北至海岸一百二十里　西南至¶
　定安縣界一百二十里　西北至海岸一百五十里¶
　　東南至海岸九十里¶
<pb:KR2k0053_WYG_004-68a>¶
　㑹同縣在府城東南二百九十里其地廣五十五里¶
　袤七十五里　東至海岸三十里　西至定安縣界¶
　二十五里　南至樂㑹縣界二十五里　北至定安¶
　縣界五十里　東北至文昌縣界七十里　西南至¶
　樂㑹縣界十五里　西北至定安縣界五十五里¶
　東南至海港三十里¶
　樂㑹縣在府城東南三百三十里其地廣二百六十¶
　里袤四十里　東至海岸一十五里　西至横嶺黎¶
<pb:KR2k0053_WYG_004-68b>¶
　峝二百四十五里過西俱生黎　南至萬州界二十¶
　五里　北至㑹同縣界一十五里　東北至㑹同縣¶
　界三十里　西南至萬州界七十里　西北至定安¶
　縣界四十二里　東南至海岸二十里¶
　臨髙縣在府城西南一百八十里其地廣一百一十¶
　里袤一百二十里　東至澄邁縣界六十里　西至¶
　儋州界五十里　南至生黎山界九十里　北至大¶
　海三十里　東北至澄邁縣界六十里　西南至儋¶
<pb:KR2k0053_WYG_004-69a>¶
　州界七十里　西北至大海八十五里　東南至定¶
　安縣界八十里¶
　儋州在府城西南三百里其地廣一百三十五里袤¶
　一百四十五里　東至透暮山黎界一百里　西至¶
　洋浦海岸三十五里　南至筆架山黎界一百里¶
　北至海岸四十五里　東北至臨髙縣界七十里¶
　西南至昌化縣界一百一十里　西北至大海五十¶
　里　東南至黎界五十里¶
<pb:KR2k0053_WYG_004-69b>¶
　昌化縣在府城西南五百零五里其地廣一百一十¶
　里袤一百四十里　東至黎峝一百里　西至海岸¶
　一十里　南至感恩縣界四十五里　北至儋州界¶
　九十五里　東北至儋州界五十里　西南至感恩¶
　縣界四十五里　西北至海岸三十里　東南至黎¶
　界六十里¶
　萬州在府城東南四百五十里其地廣二百零五里¶
　袤一百二十里　東至海岸二十五里　西至鷓鴣¶
<pb:KR2k0053_WYG_004-70a>¶
　啼山一百八十里外係生黎　南至海岸二十五里¶
　　北至樂㑹縣界九十五里　東北至蓮岐嶺七十¶
　里　西南至陵水縣界一百里　西北至横嶺黎峒¶
　界一百六十里　東南至海岸三十里¶
　陵水縣在府城東南五百七十里其地廣九十里袤¶
　一百五十里　東至海岸三十里　西至黎峒六十¶
　里　南至崖州界六十里　北至萬州界九十里¶
　東北至萬州界九十里　西南至崖州界六十里¶
<pb:KR2k0053_WYG_004-70b>¶
　西北至黎峒一百三十里　東南至海岸三十里¶
　崖州在府城南由東路八百七十里西路九百六十¶
　五里其地廣二百五十里袤一百二十里　東至三¶
　亞港海岸一百六十里　西至望樓港海岸九十里¶
　　南至海岸二十里　北至黎峒一百里　東北至¶
　陵水縣界二百四十里　西南至海岸一百二十里¶
　　西北至感恩縣界二百一十里　東南至海岸三¶
　十里¶
<pb:KR2k0053_WYG_004-71a>¶
　感恩縣在府城西南六百四十五里其地廣九十五¶
　里袤一百二十五里　東至崖州界八十五里　西¶
　至海岸十里　南至海岸三十里　北至昌化縣界¶
　九十五里　東北至昌化縣界九十里　西南至海¶
　岸四十里　西北至海岸三十里　東南至崖州界¶
　一百一十里¶
　　形勝¶
　瓊以海為界地饒食貨黎峒介峙郡邑環之瓊山都¶
<pb:KR2k0053_WYG_004-71b>¶
　㑹之區土壤平衍前瞰清流後連碧海澄邁則大勝¶
　可以屯兵雲谷可以棲止表裏澄江渺漫滄海臨髙¶
　面長江負大海那盤挹其左毘耶接其右定安則據¶
　長坡限南白羣山環繞建水紆迴文昌則紫貝恍祥雲¶
　之現分洋疑海若之神㑹同則東限巨海西抵黎山¶
　川原奥衍沃饒之鄉樂㑹枕海壓黎層巒起伏萬泉¶
　瀠抱稱樂土焉儋州新川之水遶於南龍門之山峙¶
　于北昌化控黎山而臨大海九峰峻削棋灣清澄萬¶
<pb:KR2k0053_WYG_004-72a>¶
　州三曲水環泮宫六連山障州治千里長沙萬里石¶
　塘煙波隱見陵水週録為禱雨之嶺雙女成迴瀾之¶
　嶼海波洶湧響答聲山崖州多髙峰深林左據迴風¶
　右揖龍樓重溟五指望洋而仰止矣感恩則青山拱¶
　立碧水交流總括瓊郡别開絶島亘千里之神州引¶
　百川之脈絡水面星辰南極原通北極天邊潮汐東¶
　流又復西流¶
朝廷德洋恩普海晏波恬外千百國重譯來王司牧圉¶
<pb:KR2k0053_WYG_004-72b>¶
　者夙夜曷敢懈焉¶
　　闗隘(沿海衝要/詳海防志)¶
　　瓊山縣¶
　　　望樓臺　　　　　　白沙港¶
　　文昌縣¶
　　　銅鼓角　　　　　　白峙嶼¶
　　　急水門　　　　　　抱虎灣¶
　　樂㑹縣¶
<pb:KR2k0053_WYG_004-73a>¶
　　　挾勢坡　　　　　　沙牛壩¶
　　萬州¶
　　　風門嶺¶
　　崖州¶
　　　迴風門　　　　　　迴風嶺¶
　　　三亞巷¶
　　編户¶
　瓊山縣編户一百有三里¶
<pb:KR2k0053_WYG_004-73b>¶
　澄邁縣編户五十四里¶
　定安縣編户三十四里¶
　文昌縣編户三十八里¶
　㑹同縣編户七里¶
　樂㑹縣編户一十三里¶
　臨髙縣編户六十七里¶
　儋州編户四十六里¶
　昌化縣編户九里¶
<pb:KR2k0053_WYG_004-74a>¶
　萬州編户三十里¶
　崖州編户十五里¶
　陵水縣編户九里¶
　感恩縣編户九里¶
　　　羅定州¶
　　疆域¶
　羅定州至省城六百五十里其地廣三百里袤三百¶
　三十里　東至肇慶府髙要縣界一百八十里　西¶
<pb:KR2k0053_WYG_004-74b>¶
　至廣西岑溪縣界一百二十里　南至髙州府茂名¶
　縣界一百八十里　北至肇慶府封川縣界一百五¶
　十里　東北至肇慶府德慶州界一百四十里　西¶
　南至髙州府信宜縣界一百八十里　西北至廣西¶
　蒼梧縣界二百里　東南至肇慶府新興縣界一百¶
　六十五里上至¶
京師七千八百六十里¶
　羅定州自轄一州其地廣八十五里袤九十一里¶
<pb:KR2k0053_WYG_004-75a>¶
　東至東安縣界三十五里　西至西寧縣界五十里¶
　　南至西寧縣界九十里　北至西寧縣界州城後¶
　隔河一里　東北至東安縣界五十里　西南至西¶
　寧縣界一百二十里　西北至西寧縣界隔河二里¶
　　東南至東安縣界六十里¶
　東安縣在州城東一百二十里其地廣一百四十五¶
　里袤二百四十里　東至肇慶府髙要縣界六十里¶
　　西至羅定州界八十五里　南至肇慶府新興縣¶
<pb:KR2k0053_WYG_004-75b>¶
　界一百二十里　北至肇慶府德慶州界一百二十¶
　里　東北至德慶州界六十里　西南至肇慶府陽¶
　春縣界一百一十里　西北至西寧縣界一百三十¶
　里　東南至新興縣界九十五里¶
　西寧縣在州城西北一百二十里其地廣一百二十¶
　里袤三百三十里　東至東安縣界六十里　西至¶
　廣西岑溪縣界六十里　南至髙州府茂名縣界三¶
　百里　北至肇慶府封川縣界三十里　東北至封¶
<pb:KR2k0053_WYG_004-76a>¶
　川縣界十五里　西南至髙州府信宜縣界一百九¶
　十里　西北至廣西蒼梧縣界八十里　東南至東¶
　安縣界一百里¶
　　形勝¶
　州境面控髙凉背負端州枕長江擁菁嶺西扼岑溪¶
　之衝東連陽春之險崖谷深峻灘髙水激東安虎巖¶
　砥柱書山神應絳水黄灣並納西江西寧玉枕後屏¶
　筆架前案文昌武倉二水合羅旁入江而趨海一州¶
<pb:KR2k0053_WYG_004-76b>¶
　兩邑界西粤肇髙之間猺獠錯處舊稱巖險今皆馴¶
　服向化邊隅寧靖所賴吏兹土者毋恃樂土而忽保¶
　障爾¶
　　闗隘¶
　　羅定州¶
　　　李陂闗　　　　　　古城闗¶
　　　金山逕　　　　　　牛路逕¶
　　　水逕¶
<pb:KR2k0053_WYG_004-77a>¶
　　東安縣¶
　　　白鳩山　　　　　　龍眼逕¶
　　　南鄉　　　　　　　富霖¶
　　西寧縣¶
　　　函口　　　　　　　封門¶
　　編户¶
　羅定州編户四十八里¶
　東安縣編户十五里¶
<pb:KR2k0053_WYG_004-77b>¶
　西寧縣編户十五里¶
　　　連州¶
　　疆域¶
　連州至省城七百六十里其地廣三百八十里袤二¶
　百里　東至韶州府英德縣界二百三十里　西至¶
　廣西賀縣界一百五十里　南至廣西懷集縣界一¶
　百里　北至湖廣臨武縣界一百里　東北至湖廣¶
　宜章縣界一百一十里　西南至賀縣界二百二十¶
<pb:KR2k0053_WYG_004-78a>¶
　里　西北至湖廣江華縣界九十里　東南至廣州¶
　府清遠縣界三百里上至¶
京師七千四百二十五里¶
　連州自轄一州其地廣一百九十里袤一百二十五¶
　里　東至陽山縣界一百四十里　西至連山縣界¶
　五十里　南至陽山縣界二十五里　北至湖廣臨¶
　武縣界一百里　東北至湖廣宜章縣界一百一十¶
　里　西南至連山縣界一百二十里　西北至湖廣¶
<pb:KR2k0053_WYG_004-78b>¶
　江華縣界九十里　東南至陽山縣界四十里¶
　陽山縣在州城東南二百里其地廣二百四十五里¶
　袤二百一十里　東至韶州府英德縣界七十五里¶
　　西至湖廣臨武縣界一百七十里　南至廣西懷¶
　集縣界一百三十里　北至韶州府乳源縣界八十¶
　里　東北至乳源縣界一百三十里　西南至懷集¶
　縣界一百八十里　西北至連山縣界二百五十五¶
　里　東南至廣州府清遠縣界一百二十里¶
<pb:KR2k0053_WYG_004-79a>¶
　連山縣在州城西七十里其地廣一百六十里袤二¶
　百四十里　東至連州界七十里　西至廣西賀縣¶
　界九十里　南至廣西懷集縣界一百九十里　北¶
　至湖廣江華縣界五十里　東北至連州界八十里¶
　　西南至懷集縣界二百里　西北至江華縣界一¶
　百里東南至陽山縣界六十五里¶
　　形勝¶
　連陽地接九疑勢連衡嶽盧溪西來湟川東注靜福¶
<pb:KR2k0053_WYG_004-79b>¶
　楞伽之山多靈氣焉連山萬峰層叠曲澗盤迴陽山¶
　壤土崎嶇襟帶交流一州二邑扼要據險所稱當闗¶
　之重地也四界楚粤中雜猺排時或疥癬蠢動康熙¶
　四十一年師出撫順弭耳馴伏舞干羽而格有苗千¶
　古為烈矣¶
　　闗隘¶
　　連州¶
　　　雞籠闗(連州連/山分界)¶
<pb:KR2k0053_WYG_004-80a>¶
　　連山縣¶
　　　火夾闗　　　　　　鵝鷹闗¶
　　　臺子闗¶
　　陽山縣¶
　　　湟溪闗(在縣北當騎田嶺/路秦以此立闗)¶
　　　旱塘　　　　　　　佛子逕¶
　　　黄栢逕　　　　　　沙涌¶
　　　石盤　　　　　　　大青藍¶
<pb:KR2k0053_WYG_004-80b>¶
　　　小青藍　　　　　　髙橋¶
　　　長塘¶
　　編户¶
　連州編户二十里¶
　陽山縣編户八里¶
　連山縣編尸二里¶
　¶
　廣東通志卷四¶
