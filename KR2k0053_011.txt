# -*- mode: mandoku-view; -*-
#+TITLE: 廣東通志
#+DATE: 2015-08-24 22:42:57.916202
#+PROPERTY: ID KR2k0053
#+PROPERTY: BASEEDITION WYG    
#+PROPERTY: JUAN 卷十一
<pb:KR2k0053_WYG_011-1a>¶
欽定四庫全書¶
　廣東通志卷十一¶
　　山川志(二/)¶
　　　惠州府¶
　　　歸善縣¶
山白鶴峰　在縣治後髙五丈周一里宋蘇軾謫惠居¶
此峯側有翟夫子舍(事俱詳/古蹟)¶
梌木山　在府治後有野吏亭宋陳堯佐建蘇軾記¶
<pb:KR2k0053_WYG_011-1b>¶
子西嶺　在府城南門外宋博士唐庚謫惠居此¶
飛鵝嶺　在府城南一里勢若飛鵞故惠州名為鵞城¶
榜山　在府城西二里横若列榜(舊志未載/今查出)¶
石埭山　在府城西南四里(各舊志七里/及八里俱誤)中有水簾泉¶
激湍而出注豐湖上有張留書院¶
新村嶺　在府城西十里下有横槎水自黄洞而來郡¶
以此為西障¶
周逕山　在府城南二十里延袤數十里中有腴田其¶
<pb:KR2k0053_WYG_011-2a>¶
外岡阜環複崖壁峭立(舊志未載/今查出)¶
黄洞山　在府城西三十里下有横槎水出焉¶
松栢嶺　在府城西三十里上多松栢¶
鼓角山　在城南四十五里左右兩峰如鼔角拱抱郡¶
城淮水經其下(舊志東北/一百里誤)¶
淡水山　在府城東南六十里(舊志未載/今查出)¶
歸化山　在府城東北一百里梁化社境内即雞籠山¶
髙二百丈周圍一百五十里神溪水出其南梁化水出¶
<pb:KR2k0053_WYG_011-2b>¶
其西(縣志又有梁化山其實即此山而/梁化乃地名也分作二山者誤)¶
銀瓶嘴山　在府城西一百一十里峰巒聳秀形如瓶¶
嘴(舊志未載/今查出)¶
九龍山　在城東一百二十里昔有譚公修道于此¶
白雲嶂　在府城南一百三十里髙百丈周圍七里(舊/志)¶
(髙千丈廣/一百里誤)重岡複嶺時有白雲繚繞西湖諸山皆起於¶
此¶
大星山　在奉裁平海所之南海中越海面二十餘里¶
<pb:KR2k0053_WYG_011-3a>¶
為小星山¶
梧桐山　在府城西南一百七十里抵新安界聳峙三¶
峯周匝數十里其頂有天池深不可測多産梧桐異草¶
(舊志未載/今查出)¶
平海山　在城東南二百里¶
磜頭山　在城東北二百里為歸善盡境¶
水西湖水　為郡之勝覽長二里餘繞郡城外之西南¶
源自横槎合衆山之水滙為豐湖鱷湖明萬厯間建有¶
<pb:KR2k0053_WYG_011-3b>¶
六橋西新橋與東新橋相望¶
東江　在府城北白鶴峯下其源自和平興寧二水交¶
流數百里至邑城北合西江水繞郡城東北出白沙堆¶
歴博羅東莞入虎頭門海¶
西江　在城西里許其源南自馬頭山沙田西自大鵬¶
水白馬水東自陽烏潭北自南輋水西自松坑水梁化¶
水㑹為西江迴亘一百餘里直繞邑城越東新橋合于¶
東江¶
<pb:KR2k0053_WYG_011-4a>¶
横槎水　在府城西三十里黄洞山之下東流入西湖¶
同湖　在府城西六十里源自銀瓶嘴白雲嶂諸山之¶
水出永平㑹博羅界之東江¶
上下淮水　在城西九十里源自梧桐山東流至鼓角¶
山北旋至官橋合於西江¶
　　　博羅縣¶
山浮碇岡　在城内東北山巔舊有望驪亭¶
石鼓嶺　在城東北二里嶺巔一石如鼓擊之有聲¶
<pb:KR2k0053_WYG_011-4b>¶
黄甲峯　在城北十里約髙五十丈土人以山巖有光¶
占驗科第¶
筆架山　在城西十里以形似名¶
象頭山　在城東北三十里髙大亞於羅浮其綿亘環¶
邑之半¶
白水山　在城東北三十里髙百餘丈一名白水巖北¶
連象山旁有巨人跡數十謂之佛跡巖山下有湯泉東¶
熱而西寒¶
<pb:KR2k0053_WYG_011-5a>¶
羅浮山　在城西北五十里(各舊志三/十里誤)即道書十八洞¶
天之一昔有山浮海而來博於羅山合而為一故曰羅¶
浮又曰博羅山髙三千六百丈周圍三百二十七里嶺¶
十五峰四百三十二(各舊志峯/三十二誤)山嶺曰飛雲頂夜半登¶
之則見日名見日臺下為阿耨池西曰上界三峰其第¶
三峰頂有青羊巖羅浮二山相接處有石如梁曰鐵橋¶
上有天池山之最髙處時有白雲封焉人莫能至其上¶
為明福觀今圯山之半巔曰大石樓相去五里曰小石¶
<pb:KR2k0053_WYG_011-5b>¶
樓羅山之陽有白石光瑩如玉名曰瑶石臺左有峰曰¶
華山其南則聚霞峰香臺峰㑹真峰下歴㟏岈曰青霞¶
谷其東南有㑹仙橋今橋址無存其上玉鵝峰相傳鮑¶
姑登仙地下接風洞雲洞其西為鉢盂峰東北曰大獅¶
峰致雲峰兩峰間出曰大旗小旗左峰秀麗曰仙女峰¶
又玳瑁峰雙髻峰蓬莱峰獅子峰麻姑峰峰下有臺今¶
圯錦繡峰雞籠峰抛毬峰飛来峰峰之旁麓有梅花村¶
即趙師雄入夢處羅山中麓曰朱明洞葛洪丹竈在焉¶
<pb:KR2k0053_WYG_011-6a>¶
道書謂之第七洞天南為冲虚觀觀中有遺履軒綵雲¶
軒下為御簡亭今圯西有夜月巖八仙石北有軒轅試¶
劍石又北名夜樂洞昔人夜聞仙樂於此石洞則因鄺¶
仙得名觀桃洞則葛洪洗藥之所越里許有蝴蝶洞西¶
南曰水簾洞又二里許為黄龍洞瀑布千尺下垂如簾¶
迤而西則為孤青峰又西則花首臺也朱明洞之西為¶
寳積寺後有卓錫泉北曰伏虎巖通天巖竅穴玲瓏上¶
望雲漢皆兹山之勝槩也連跨東莞增城二境以編戸¶
<pb:KR2k0053_WYG_011-6b>¶
在博羅故系之¶
水榕溪　出象頭山南流至縣西㑹波羅之水入於南¶
海¶
羅陽溪　出羅浮山東流入龍川¶
雲母溪　出羅浮山其旁産雲母石¶
羅漢溪　西滙諸水與增江合東滙榕溪龍江合三十¶
里㑹波羅之水入於南海¶
香溪　在城西北受羅浮諸山之水而入於江¶
<pb:KR2k0053_WYG_011-7a>¶
　　　長寧縣¶
山君子嶂　在城北一里為縣治後屏髙約二十餘丈¶
雲髻嶺　在城西二里俗名亞㜑髻山髙約千丈廣袤¶
共計三十里上有石洞中湧清泉為瀑布¶
玉女峯　在城北二里與君子嶂相望¶
象首山　在城東三里下有樟樹鎮三星潭游魚洲¶
雙鳳山　在城南三里兩峰聳秀為一邑之觀¶
魯鼓山　在城南四里嵯峨蜿蜒中多古木(舊志東南/四十里誤)¶
<pb:KR2k0053_WYG_011-7b>¶
雪峒山　在城北六十里髙約千丈中有大雪小雪山¶
春猶積雪折而東南有黄洞山¶
嶽城山　在城東北十里髙數百丈峭壁四周若城垣¶
然中有香爐仙跡相傳宋白玉蟾煉丹於此¶
雪山　在城南三十里髙數百丈山絶聳峻頂常積雪¶
故名¶
九曲嶺　在城西三十里髙數百丈勢極峻聳九折而¶
上¶
<pb:KR2k0053_WYG_011-8a>¶
板嶺　在城西四十里下有仙塔其基尚存此山為長¶
寧龍門之界(舊志未載/今查出)¶
七星岡　在城東南五十里上有七區澤宛若七星¶
雞鳴嶺　在城西北六十里上有石其形如雞¶
凉山　在城西七十里中有寺為一方勝槩¶
戈羅山　在城東南八十里髙約千餘丈鋭峰森聳若¶
戈㦸羅列故名¶
横石嶺　在城東南八十里嶺半有清泉一線從石罅¶
<pb:KR2k0053_WYG_011-8b>¶
中出汲之不竭¶
水虎跳潭　在城東南七十里澄波瀠洄深莫可測其¶
中有髙唐石石牀丹竈在焉¶
羅紋水　源出西北諸山自黄牛石合松栢下富諸水¶
由羅紋流至南郊東入于龍江¶
　　　永安縣¶
山紫金山　在城東北隅環城其上周圍里許髙十五¶
丈為縣枕山學宫在山麓¶
<pb:KR2k0053_WYG_011-9a>¶
三殿山　在城北二十三里髙二百餘丈五峰插天上¶
有龍鬚草¶
雞冠嶂　在城西二十五里狀若樓臺鼓角東為張八¶
嶺南去即上瀨嶂¶
丫髻山　在城東三十里其東為紫簾嶂東北為白葉¶
嶂¶
東山　在城東北四十五里髙峻秀㧞¶
雞公嶂　在城東北五十里髙四百餘丈周四十里¶
<pb:KR2k0053_WYG_011-9b>¶
天字嶂　在城西五十里上瀨嶂西南髙二百餘丈峰¶
巒髙聳羣山若朝拱然(舊志作天/子嶂誤)¶
大魯山　在城西六十五里髙峭而大民耕其上¶
觀音山　在城西北八十五里其東為柏樹嶂¶
南嶺　在城東南八十里髙四百餘丈周百餘里四面¶
皆髙中獨平衍僅一路可通¶
龍王嶂　在城西八十里企壁嶂之西髙百餘丈上有¶
龍湫禱雨輒應¶
<pb:KR2k0053_WYG_011-10a>¶
雞石山　在城西九十里其巔有石如雞故名左有描¶
眉峰為邑後障¶
梅花嶺　在雞石山之北五嶺攢聚若梅花焉有巖髙¶
十尋路狹難入入則𢎞邃髙曠逺望無際巖下峭削石¶
坪五丈古株恠石殊為竒觀嶺上有仙女洗頭盤¶
羊角嶂　在城南九十里髙二百餘丈兩岐相對羊角¶
宛然¶
山谷嶂　在城東九十里上有佛子巖八公巖¶
<pb:KR2k0053_WYG_011-10b>¶
琴嶺　在山谷嶂之後其狀如琴琴江得名以此¶
梧桐山　在城西北一百里髙而鋭梧桐生焉¶
粤王山　在城西一百里髙二百丈與雞石相望其下¶
有巖名曰道姑¶
鳥禽嶂　在城南一百里逼鄰歸善縣髙數百丈周百¶
餘里西為犂壁山折而北為南山¶
水北琴江　在城東四十里自紫簾嶂發源由山谷嶂¶
折四十里入長樂界琴口¶
<pb:KR2k0053_WYG_011-11a>¶
南琴江　在城東南六十里自羊角山發源沿流由南¶
嶺後曲折三十里入長樂界琴口與北琴江之水㑹合¶
入横流渡¶
義容江　在城西七十里其源出大魯山折而至寛仁¶
司之前復折而入于東江¶
神江口　在城西北一百一十里其源出雞冠嶂周圍¶
百折衆水注之經梧桐山之前又折而至江口入于東¶
江¶
<pb:KR2k0053_WYG_011-11b>¶
秋鄉江　在城西南一百二十里其源一出縣東一出¶
縣北衆山環繞萬壑交流百折而經馴雉司之前又折¶
而至梅花嶺入于江口¶
　　　海豐縣¶
山龍山　在城東二里山勢蜿蜒如龍隋志名黒龍山¶
頂有宋人石刻¶
五坡嶺　在城北二里有宋文丞相表忠祠遺像尚存¶
大雲嶺　在城北五里髙三百丈周圍五里為邑後保¶
<pb:KR2k0053_WYG_011-12a>¶
障¶
旗頭嶂　在城東北一百九十里髙千丈綿亘數十餘¶
里邑之祖山也¶
望雲嶺　在城東北一百三十八里周圍百餘里宋文¶
天祥駐師于此¶
五雲峒　在城東北二百一十里四山環抱村居錯集¶
其中¶
許公嶂　在城東北一百四里¶
<pb:KR2k0053_WYG_011-12b>¶
新田山　在城北九十里崇山大岡北路要地¶
西山　在城東六十里髙數百丈狀若蛾眉¶
九龍山　在城東五十里産茶頗佳¶
法留山　在城東二十里上有石室寛數丈唐元和時¶
僧大顛居之前有放生池(事詳/古蹟)¶
巖前山　在城東二十里怪石嵯峨大小千百石有石¶
巖幽深不可測¶
田尾洋山　在城東南一百二十里卓立澳濱¶
<pb:KR2k0053_WYG_011-13a>¶
元武山　在城南六十里碣石北門外山不甚髙下有¶
石泉¶
虎頭山　在城東南三十里狀如虎頭因名¶
梌木嶂　在城北三十里多産梌木故名¶
羅輋山　在城東北五十里¶
大安山　在城東七十里唐設陸安縣于山下¶
白石山　在城東南二百里¶
鷹嘴嶂　在城北五十里¶
<pb:KR2k0053_WYG_011-13b>¶
犁壁坑　在城北七十里山峰壁立若削惟一徑攀援¶
可上巔有巖可容數人¶
犀頭山　在城東北五十五里狀若犀頭下有小潭土¶
人號為聖潭¶
石頭山　在城東北三十五里山多巨石¶
河頭嶺　在城北十里山下舊有曲水流觴臺¶
饅頭山　在城東一百三十里峰甚員秀上産竒花¶
弔旗山　在城東一百四十里山狀如旗半枕海上為¶
<pb:KR2k0053_WYG_011-14a>¶
邑東輔¶
圭山　在城東一百六十里有石卓立狀若執圭¶
八萬山　在城東九十里¶
九島山　在城東一百里海東諸山發脈於此羣峰聳¶
鋭俗有九十九尖之稱¶
燈籠山　在城東一百里下有塘長里許産紅白荷花¶
五峰山　在城東一百里平衍突起五峰狀如五指下¶
有環田菴¶
<pb:KR2k0053_WYG_011-14b>¶
筆架山　在城東八十里三峰卓立形如筆架一名鷹¶
弔山¶
神山　在城東五十里¶
雞籠山　在城東三十里形如雞籠下有長夀寺¶
伯公凹　在城東五十里¶
小金籠山　在城南一十里山半有泉甘潔稱為聖泉¶
銀瓶山　在城北二十里(舊志三/十里誤)髙約千丈周圍三十¶
里時産五色竒花上有二瀑布泉為邑鎮山¶
<pb:KR2k0053_WYG_011-15a>¶
大嶂山　在城東二十里髙七百丈周圍七里為邑前¶
保障¶
蓮花山　在城北三十里(舊志十/八里誤)髙千餘丈周圍五十¶
里列峰如蓮時人擬之九華¶
雙柱山　在城南五十里髙七百餘丈周圍七里兩峰¶
並秀故名¶
大蹊嶺　在城西六十里舊有石亭¶
楊桃嶺　亦名羊蹄嶺在城西七十里髙數百丈與大¶
<pb:KR2k0053_WYG_011-15b>¶
蹊嶺相連又三十里為鵝埠嶺¶
大金籠山　在城西南八十里與城南小金籠山舊名¶
大小雞籠宋端宗易今名(縣界止六十里而迂道至山/實有八十里各舊志城西百)¶
(里/誤)¶
水龍津溪　在城東一里源自城北蓮花峰從西南㑹¶
大液小液水為三江即三溪水至麗江合流入于海¶
赤岸溪　在城東十里其源有二一自激石溪一自堀¶
龍徑流至清湖合流至小金籠山下㑹龍津諸水由三¶
<pb:KR2k0053_WYG_011-16a>¶
江口入海¶
大小液水　小液在城西二十里發源于馬鞍山大液¶
在城西三十里發源於小溪山南合流為田心溪東㑹¶
龍津諸水至麗江入海¶
涌口溪　在城東八十里一名扁涌湖源黄坭坑流四¶
十里至虎洲港入海¶
虎洲港　在城東六十里納長山蛟溪涌口諸水入海¶
下竈湖　在城東二十里民居環之水向歪橋流出㑹¶
<pb:KR2k0053_WYG_011-16b>¶
沙塘溪諸水入海¶
沙塘溪　在城東十里¶
鹿洲溪　在城東十里發源旗頭嶂流經大安屯石頭山¶
下分三派左為東海滘右為沙塘中即此溪也¶
新開溪　在城東二十里¶
十二湖　在城南八十里湖大小一十有二自大樓頭¶
至滴水村聯亘二十餘里由湖口入于海¶
鯉魚潭　在城南俗名角帶水流經烏坎港入于海¶
<pb:KR2k0053_WYG_011-17a>¶
東海滘溪　在城東南源出吉康羅溪南流一百五十¶
里至大安屯又二十里至石頭山下分三派南流為沙¶
塘溪東南流為鹿洲溪又東流一十餘里為東海滘南¶
流至烏坎港入于海¶
甲子門水　在城東一百里發源覽表合大陂溪諸水¶
出寧澳入海其島為甲子欄宋端宗航海駐此海口有¶
石六十數合甲子因名其津有石十八如人形俗呼十¶
八學士(事詳/古蹟)¶
<pb:KR2k0053_WYG_011-17b>¶
鍋底潭　在城北八十里中有巨石舟行甚險流經大¶
安屯㑹羅溪諸水入海¶
麗江　在城南六十里(舊志五/十里誤)一名長沙海口㑹龍津¶
大小液諸水入海¶
鳳湖　在城西一百里受鵝埠嶺赤口港諸水西流入¶
于海¶
湘東港　在奉裁甲子所之右港岸有山直臨大海¶
海　在城南¶
<pb:KR2k0053_WYG_011-18a>¶
　　　龍川縣¶
山東山　在城東一里隔江之濱髙約百餘丈周圍約¶
十里其上有東山寺大士閣浴風亭其下有三沙洲諸¶
勝¶
案山　在城南二里¶
海珠山　在城南隔江二里溪中巨石兀峙若珠故名¶
誥山　在城北三里形如誥軸故名(舊志未載/今查出)¶
白鷴山　在城西北五里嶅湖之右一名湖山¶
<pb:KR2k0053_WYG_011-18b>¶
龍臺巖　在城東北八里(舊志二/十里誤)髙數十丈周約四里¶
上有巨石如臺下有石室望之烟樹霏微¶
白嶺　在城北十五里髙約五百丈周圍三十里接連¶
嶅山(舊志未載/今查出)¶
午丁山　在城南十五里髙三百餘丈周二十里秀插¶
天表相連丹鳳山(舊志未載/今查出)¶
嶅山　在城北二十里髙五百餘丈周圍五里(舊志周/三十餘)¶
(里/誤)其陽有白雲巖下為白雲洞山半有龍潭飛瀑如練¶
<pb:KR2k0053_WYG_011-19a>¶
龍潭寺在山之隂西為天柱峰東為天厨峰皆凌雲特¶
秀¶
金魚山　在城東南三十里髙百丈周三十里望之如¶
雙魚騰躍山背即長樂界¶
青龍巖　在城東七十里上懸飛泉相傳嘗有龍蟠其¶
中¶
玳瑁山　在城東八十里連接藍關髙百丈周圍數十¶
里石多黒㸃狀若玳瑁故名¶
<pb:KR2k0053_WYG_011-19b>¶
霍山　在城東北一百里髙七百丈周圍百里餘前有¶
碧桃洞靈龜洞上有太乙巖下有石甕泉靈山寺秦初¶
有髙人霍龍居之因名宋時藍喬於此飛昇¶
鐵龍山　在城東北一百二十里髙二百餘丈周圍十¶
餘里近江西安逺境¶
龍池山　在城東北一百四十里髙約百餘丈周圍約¶
五里上有龍湫禱雨多應¶
水嶅湖　在城西北二里嶅山龍潭之水注焉下有潭¶
<pb:KR2k0053_WYG_011-20a>¶
如月名秋月潭上有湖光亭¶
東龍江　即東江也㑹江西安逺水東流合浰溪水環¶
繞縣前經河源至郡城西入於海¶
雷江　即嶅山所出之水左從白雲巖出右從白雲坑¶
出皆注嶅湖與大江合因舊縣名雷鄉總名雷江¶
　　　長樂縣¶
山東山　在城東一里環繞縣城¶
五華山　在城西北一里下有尉陀臺漢髙祖遣陸賈¶
<pb:KR2k0053_WYG_011-20b>¶
封趙佗為南粤王築臺于此名長樂臺¶
迎龍山　在城東北二里髙三百餘丈(舊志未載/今查出)¶
紫金山　在城東北二里學宫後山有鹿坑水¶
瀛山　在城西南二里髙二百餘丈¶
塔岡　在城東南二里髙百餘丈下有浮圖今址尚存¶
三台山　在城北五里髙三百餘丈(舊志未載/今查出)¶
董源山　在城西北十里髙二百餘丈董源水出於此¶
仙人石　在城北十里髙二百餘丈(舊志未載/今查出)¶
<pb:KR2k0053_WYG_011-21a>¶
馬牙山　在城北十五里髙四百餘丈(舊志未載/今查出)¶
金榜山　在城西北二十里髙五百丈(舊志未載/今查出)¶
栢洋嶂　在城西三十里髙數百丈周圍十餘里(舊志/未載)¶
(今查/出)¶
漆木嶂　在城西四十里(舊志一/百里誤)髙千餘丈周圍二十¶
里¶
岐嶺　在城西五十里髙三百餘丈與龍川相連(舊志/未載)¶
(今查/出)¶
<pb:KR2k0053_WYG_011-21b>¶
玳瑁山　在城西五十里髙五百餘丈周圍三十里通¶
龍川縣界¶
錫坪山　在城西五十里髙百餘丈周圍四十餘里(舊/志)¶
(未載今/查出)¶
天雲嶺　在城西南六十里髙百餘丈周圍二十餘里¶
枕江跨谷常有雲霞出没其上西三十里為金魚嶺屬¶
龍川縣界¶
排嶺　在城西南六十里髙三百餘丈層巒叠嶂環列¶
<pb:KR2k0053_WYG_011-22a>¶
如堵¶
九龍岡　在城東南六十里舊邑治在其下¶
石馬嶂　在城西九十里為縣龍之祖(按縣西止六十/里之界而此山)¶
(實在縣之西南但必從西轉南故係之/城西各舊志載在縣西一百五十里誤)¶
嵩螺山　在城南九十里髙千餘丈北向峰巒聯屬起¶
于歸善海豐終于潮州葢此方巨鎮也¶
天堂山　在城東南一百里髙數百丈周圍三十里¶
天柱山　在城西南一百餘里髙數百丈綿逺峻峭通¶
<pb:KR2k0053_WYG_011-22b>¶
揭陽界(舊志未載/今查出)¶
大梧山　在城西南盡界髙二百餘丈周圍二十里(舊/志)¶
(未載今/查出)¶
水清溪河　在城西二十里一發源于龍川一發源于¶
廣信都竹溪水黄浦水董源水皆合而東流經潮州入¶
海¶
　　　興寧縣¶
山羅嶺　在城南七里(舊志二/里誤)羅孟郊家於此故名又¶
<pb:KR2k0053_WYG_011-23a>¶
十三里為蝴蝶山¶
神光山　在城西南十里(各舊志五里/及七里俱誤)髙一百六十丈¶
周圍五里形如展旗宋羅孟郊讀書山下夜見五色光¶
起因名¶
翔鳳山　在城西一十里竹山之左髙四十丈周圍二¶
里梅山在其傍迤北為獅子巖¶
黄土嶺　在城西十五里髙五十丈周圍五里近長樂¶
境東西之通道也藍關在此上有韓文公廟¶
<pb:KR2k0053_WYG_011-23b>¶
貴人峰　在城南二十里接連神光山髙一百二十丈¶
周圍三里拱對南門(舊志未載/今查出)¶
合水山　在城北三十里髙五十丈周圍十里與龍歸¶
洞水合㑹于此山之麓故名合水(舊志未載/今查出)¶
筠竹洞　在城西三十里髙三十丈周圍三里¶
雞靈山　在城東四十里(舊志十/五里誤)髙三百丈周圍五里¶
其狀雄峭山之西二十里為和山¶
寳山　在城東北六十里(各舊志城東/四十里誤)髙三百丈周圍¶
<pb:KR2k0053_WYG_011-24a>¶
三十里髙凌霄漢勢若樹屏唐常衮除潮州刺史過此¶
後入相因又名丞相嶺¶
黄牛嶺　在城東北六十一里(各舊志四/十里誤)髙一百八十¶
丈周圍一十餘里宋李綱過此有詩¶
石馬洞　在城東北六十里髙九十丈周圍十五里有¶
巨石絶類馬¶
鐵山嶂　在城東北七十里脈連龍絲嶂髙四百餘丈¶
周圍三十里五峰竒峭如筆¶
<pb:KR2k0053_WYG_011-24b>¶
龍母嶂　在城西北八十里髙三百丈周圍九里¶
龍絲嶂山　在城北八十里脈連大望山髙三百五十¶
丈周圍二十里(舊志未載/今查出)¶
大望山　在城北九十里亦名大帽山髙數百丈為惠¶
潮二郡諸山之祖東近程鄉北連安逺¶
水吉湖　在城西二十里東流二十里入西河¶
湯湖　在城南二十餘里北流二里入西河¶
鴈池　在城西三十里今湮¶
<pb:KR2k0053_WYG_011-25a>¶
蚌湖　在城東北四十里舊有老蚌大數尺夜吐光今¶
無¶
洗硯池　在神光山下宋羅孟郊常建亭讀書於此滌¶
筆硯久之池水盡黒因名洗硯池其中為翰林堂¶
通海河　在城西北四十里(各舊志七十里/及十五里俱誤)亦名西河¶
㑹諸水于邑城之西又南折而東合長樂水入程鄉至¶
潮入于海¶
　　　連平州¶
<pb:KR2k0053_WYG_011-25b>¶
山仙塔山　在城南三里髙約七十餘丈為州治案山¶
上有古塔遺址¶
石人嶂　在城東北十里髙約千丈有振衣千仞之勢¶
九峯山　在城北十里山水秀麗有魚臺石室上有九¶
峯菴唐儀鳳三年建今存(舊志未載/今查出)¶
鳳凰嶂　在城北十里翩翩霞舉勢若鳴鳳舊名雞公¶
嶂髙約千丈許¶
聖蹟巖　在城東二十里髙千餘丈洞口﨑嶇内寛大¶
<pb:KR2k0053_WYG_011-26a>¶
可容數百人¶
巖坡嶺　在城西十五里髙千餘丈入銀梅路險阻聯¶
雲俯視萬山¶
猴子嶺　在城東南(舊志東/北誤)二十五里髙千餘丈險如¶
猿攀故名¶
石亞山　在城西三十里髙約二千餘丈秀插雲端¶
十二排山　在城東三十里(舊志東北/十里誤)髙約千餘丈¶
九連大山　在城東三十里髙二千餘丈珠聯萬山環¶
<pb:KR2k0053_WYG_011-26b>¶
通九縣名曰九連(和平縣亦載此山/以其界相連也)¶
通天巖山　在城西四十里髙千餘丈洞中清虚可擬¶
四明¶
華表三峯　在城南二十里曰茶山又三里曰豐盤又¶
七里曰軟坑中峰尤鋭利(舊志未載/今查出)¶
戈羅筆山　在城南七十里登者窮日方達其巔(舊志/未載)¶
(今查/出)¶
石園山　在城東南八十里萬山綿延相傳為福地之¶
<pb:KR2k0053_WYG_011-27a>¶
一(舊志未載/今查出)¶
靈山　在城東南七十里(舊志未載/今查出)¶
水龍巖潭　在城西五十里¶
密溪　在城西四十里自翁源楊梅坪發源環繞州城¶
右側與麻陂水合直抵河源大江¶
麻陂水　在城東四十里自翁源分水垇起經九峯菴¶
環繞州城左畔至合水墟㑹南下通惠水¶
内管水　在城東北四十里源出龍南曲尺巷經中村¶
<pb:KR2k0053_WYG_011-27b>¶
古坑由上坪至内管出大席水口與長寧水合入河源¶
江¶
銀梅水　在城西四十里楊梅坪發源由牛嶺水經蓮¶
塘英村至南舖通英徳縣大河出三水直抵廣州府入¶
海¶
忠信水　在城東八十里自九連發源經野鴨潭由忠¶
信司前至夾江與長寧水合入于河¶
　　　河源縣¶
<pb:KR2k0053_WYG_011-28a>¶
山雙鳳山　在城南二里髙七十丈兩峰聳秀為邑朝¶
山¶
燕子石　在城南三里挺然髙聳下臨澄江舊有燕石¶
亭為餞送之所¶
逍遥巖　在城南五里髙十六丈其西有棲禪寺¶
古雲山　在城東十里髙六十丈其上産茶¶
梧桐山　在城東南十里形勢秀㧞髙百餘丈周圍二¶
十五里為縣治門戸學宫面之¶
<pb:KR2k0053_WYG_011-28b>¶
桂山　在城西十五里髙約五百丈綿亘約六十里與¶
梧桐山相望上多桂樹産茶為縣主山¶
平陵山　在城西八十里髙三百餘丈周圍三十里接¶
連博羅山中有滴水巖通海巖髙五丈其中空洞不知¶
其極相傳通海南云¶
鳳凰&KR0656;　在城西髙七十丈周圍十六里城北亦有鳯¶
凰山¶
五指山　在城東一百里髙百餘丈接連永安諸山山¶
<pb:KR2k0053_WYG_011-29a>¶
半有湖曰燈心湖¶
東桃嶂　在城北一百里孤峰髙聳約百餘丈周圍二¶
十里中有壇塲遺址¶
平石巖　在城北一百二十里髙五十丈¶
漂湖巖　在城北一百三十里下有小湖其水幽絶(舊/志)¶
(載靈山在城北查此/山今割屬連平州矣)¶
水新豐江　自城西北連平水來向東南流入槎江¶
槎江　在縣治前一自邑東北從龍川之龍江而來合¶
<pb:KR2k0053_WYG_011-29b>¶
藍溪水至縣治與小江合一自邑西北連平水來繞城¶
而過者舊名新豐江發源翁源龍南至青龍潭與長寧¶
水合流南下至邑東北合大江環繞縣治而南其二水¶
合流之處名為槎江流向歸善博羅出虎頭門入于海¶
織女池　在城東學宫之西深丈餘廣五十丈¶
□湖　即縣治東濠池¶
藍溪　在城東一百三十里金魚山之陽瀧瀨最險折¶
而東受能溪之水至藍口入于龍江¶
<pb:KR2k0053_WYG_011-30a>¶
　　　和平縣¶
山印山　在城南半里髙五十餘丈周圍一里與文廟¶
對峙平圓如印(舊志未載/今查出)¶
東山　在城東一里髙一百二十仞周圍三里形如竪¶
旗¶
紗帽山　在城南十里髙八十餘丈周圍二里與縣治¶
對峙(舊志未載/今查出)¶
仙女嶂　在城東北二十里髙二百餘丈周圍二十里¶
<pb:KR2k0053_WYG_011-30b>¶
上有竒石形如仙女¶
五花嶂　在城西北二十里髙七百餘仞周圍一百餘¶
里春夏之間雜花如錦為邑鎮山¶
驢子嶺　在城西南二十五里髙七十餘丈周圍二里¶
觀音嶂　在城西南四十里髙百丈周圍十里巖洞間¶
多産觀音竹¶
紫雲山　在城東北六十里髙七百丈周圍八十里巖¶
有丹竈其巔朝夕有紫氣¶
<pb:KR2k0053_WYG_011-31a>¶
烏虎山　在城東北六十里髙二百丈周圍二十里形¶
勢如虎故名¶
龍歸巖　在城西北六十里髙八十丈周圍十五里巖¶
口廣丈餘深不可測中有流泉入者秉燭而行¶
蠟燭峰　在城北七十里尖峰如燭髙五十餘丈周七¶
里¶
羊角山　在城西北九十里髙二百餘丈周圍二十里¶
九連山　在城西北一百里山勢髙峻林木薈蔚東連¶
<pb:KR2k0053_WYG_011-31b>¶
龍川河源南連博羅增城龍門從化西連乳源翁源北¶
連江西龍南綿延千里(即連平州/九連大山)¶
鷹弔嶺　在城東十里¶
雪山嶂　在城東六十里¶
科筆山　在城西十五里尖秀如筆¶
排嶷山　在城西二十里諸峰叠翠排列如九嶷故名¶
丫髻山　在城西四十里形如雙髻¶
水鎮水　在烏虎山之下源自紫雲峰㑹龍南安逺諸¶
<pb:KR2k0053_WYG_011-32a>¶
水至東水合和平水入龍川¶
浰溪水　在城西八十里其源有二一出自龍南牛岡¶
一出自九連山東流合湯坊烏虎鎮水南合城南溪水¶
經龍川入于東江¶
合水口　發源自江西龍南縣之牛岡洞經浰頭八十¶
里至縣東南十二里㑹大江入于海¶
均坑水　源出仙女嶂至神前經縣入大江¶
　　禮曰司空執度度地居民山川沮澤時四時春秋¶
<pb:KR2k0053_WYG_011-32b>¶
　　傳曰先王疆理天下物土之宜而布其利然則建¶
　　邦設邑豈不重乎山川哉我¶
朝花縣之設以叢山險峻惠州請析縣以大海縈紆兹¶
　　於雍正八年疏請現奉部議恭候¶
俞旨方敢另編¶
　　　潮州府¶
　　　海陽縣¶
山金山　在城北髙四十丈周圍三里形若覆釡下有¶
<pb:KR2k0053_WYG_011-33a>¶
小湖宋祥符中闢建茘枝亭就山諸奇石為獨秀峰鳳¶
凰曲初陽亭題石岡望賢石伏虎石西暉亭西暉巖隠¶
石仙遊洞鳳臺諸勝又有鳳山樓囘瀾堂今皆圯¶
韓山　亦名筆架山在城東一里髙六十五丈周圍五¶
里唐韓愈嘗遊焉手植橡木二本後人名曰韓木舊有¶
思韓樓今圯下有韓愈祠祠左有侍郎亭亭左有宋陸¶
丞相祠左峰之麓有寧波亭¶
湖山　在城西北一里髙五十餘丈周圍十里下有湖¶
<pb:KR2k0053_WYG_011-33b>¶
唐正元間建觀稼亭宋元祐間又建二亭曰乗風待月¶
慶元淳熙間復增池橋紹興間建熙春園於西湖山北¶
今俱圯惟鴈塔石仙人足蹟尚存¶
莆都山　在城東南二里髙十餘丈周圍四里四面皆¶
方頂曰佃基¶
鳳山　在城西北三里髙十四丈周圍三里(舊志未載/今查出)¶
東山　一名竹篙山在城北三里髙四十六丈周圍五¶
里髙聳秀㧞¶
<pb:KR2k0053_WYG_011-34a>¶
九郎山　在城東北十里起伏有九故名¶
尖峰山　在城東北十里左連九郎髙百餘丈周圍(缺/)¶
里¶
圓山　在城南十里髙六丈周圍五里(舊志未載/今查出)¶
大帽山　在城東十五里髙五十丈周圍四里其形如¶
帽故名¶
楓湖山　即楓澤山在城西北十五里髙三十丈周圍¶
八里¶
<pb:KR2k0053_WYG_011-34b>¶
海陽山　在城北二十里髙四十八丈周圍三里南望¶
大洋晉名縣以此¶
青麻山　在城西南二十里髙二十丈周圍四里宜於¶
植蔴¶
石甕山　在城東三十里髙五十丈周圍四里¶
楊鐵&KR0656;　一曰龜頭嶺在城西三十里髙一百八十丈¶
周圍三十二里狀若伏龜北麓突起若龜首南麓有龍¶
湫清冽四時不竭石色青黒故名¶
<pb:KR2k0053_WYG_011-35a>¶
桑浦山　在城西南四十里(各舊志七/十里誤)髙約二百丈周¶
圍五十五里産茶其北麓多案山巔有塔旁有井秋冬¶
不竭又有華嚴陽明書院舊址存焉號曰宗山¶
獅子山　在城西南五十里(各舊志七/十里誤)髙一百八十丈¶
周圍四十六里以形名上有石巖廣一丈宋嘉定二年¶
建石浮圖曰獅子塔前有甘露巖相傳有甘露降宋治¶
平中建甘露寺於巖側¶
水韓江　在城之東源于汀贑梅循諸水㑹為三河自¶
<pb:KR2k0053_WYG_011-35b>¶
大埔縣交界而來合産溪九河鳳水障湖過鳳棲峽經¶
鱷溪至于江逕老鴉洲流分為三一向三利溪口流入¶
揭陽界一向新闗橋至澄海界一從東南流至澄海界¶
入于海¶
三利溪　在城西引韓江通濠水過雲梯至楓口入于¶
海宋始濬以灌三邑之田故名明正統嘉靖間屢疏屢¶
塞¶
鳳水　在城北發源鳳凰山滙于鱷溪一名鳳凰溪¶
<pb:KR2k0053_WYG_011-36a>¶
西湖　在湖山之下去城半里周圍二百五十丈宋時¶
濬焉湖心有亭今圮源發韓江迴流三利溪¶
東湖　在韓山之後去城一里周圍一百八十丈無源¶
舊有湖山亭清暑水月二觀¶
意溪　舊名惡溪又曰鱷溪在城東五里唐韓愈驅鱷¶
魚於此韓江其縂名也¶
楓溪　在城西十里發源湖山流入三利溪注于鳳塘¶
達楓口入海¶
<pb:KR2k0053_WYG_011-36b>¶
急水門溪　在城南二十里東南通韓江兩山夾流中¶
有巨石矻砥汪瀾¶
塘湖　在城南三十里源發韓江南入于海¶
障湖　在城北七十里産龜又名龜湖源發汀贑流向¶
韓江(各舊志名/官障誤)¶
　　　潮陽縣¶
山潯洄嶼　在城北海中髙六十餘丈周圍十餘里(缺/)¶
嶼在其西草嶼三嶼角嶼泥嶼及放雞山在其東(舊志/未載)¶
<pb:KR2k0053_WYG_011-37a>¶
(今查/出)¶
東山　在城東三里髙百丈綿亘六十里接連東南蓮¶
花諸山山有七星石棲雲石方廣洞望仙橋五雷壇桐¶
隂亭水簾亭諸勝下有石曰雙旌石張許雙忠廟宋文¶
丞相大忠祠韓文公祠俱在山麓¶
龍首山　在城北三里髙百餘丈周圍十餘里¶
白牛巖　一名闢牛在城東南五里髙五十餘丈周圍¶
里許下有卓錫泉唐大顛禪師居此¶
<pb:KR2k0053_WYG_011-37b>¶
神山　在城南八里(舊志二/十里誤)髙一十餘丈周圍二里¶
西山　一名塔山在城南十里髙約百丈周圍三十里¶
下有海潮巖慧照禪師嘗居此¶
大湖山　在城東南十六里髙約四丈周圍八里南臨¶
大海下有龍潭¶
石龜山　在城西南二十里面枕練江髙四十餘丈周¶
圍十里¶
錢澳山　在城東南二十餘里(舊志城東/十里誤)髙約四十餘¶
<pb:KR2k0053_WYG_011-38a>¶
丈周圍五里蓮花山在其阿上有蓮花峰三大字旁即¶
舊裁海門所¶
雙髻山　一名曾山在城西北二十五里髙數百丈綿¶
亘三十餘里上有寳峰巖¶
磊口門山　在城東北三十里髙約五十丈周圍數十¶
里馬耳石在其外是為洋海之門(舊志未載/今查出)¶
臨崑山　在城西北三十里(舊志城西/十五里誤)即唐時縣治髙¶
五十餘丈周圍十餘里¶
<pb:KR2k0053_WYG_011-38b>¶
招收山　在城東北三十五里三面距海髙約六十餘¶
丈綿亘數十里(舊志未載/今查出)¶
達濠山　在城東三十五里海中髙約百餘丈周圍數¶
十里建營堡以汛防¶
鳳山　在城北四十五里髙約十餘丈周圍約二里(舊/志)¶
(未載今/查出)¶
靈山　在城西北五十餘里(舊志城西二/十五里誤)髙五十餘丈¶
周圍十餘里下有卓錫泉唐大顛禪師建亭於此有留¶
<pb:KR2k0053_WYG_011-39a>¶
衣亭¶
將軍帽山　在城西北六十里髙三十餘丈周圍三里¶
許(舊志未載/今查出)¶
石井山　在城北六十五里髙約五十餘丈周圍十里¶
(舊志未載/今查出)¶
麻田山　在城北六十五里宋逸士吳復古隠此有逺¶
遊庵蘇軾為之銘¶
翠峰巖　在城西七十里禱雨多應前三十里有温泉¶
<pb:KR2k0053_WYG_011-39b>¶
鐵山　在城西迤北八十里髙數百丈綿亘六十里縣¶
治發龍之山通普寧縣界(舊志未載/今查出)¶
南山　在城西一百餘里髙數百丈綿亘約九十里北¶
通長樂南通惠來海豐¶
水舖前水　自揭陽發源流向東方至南北砲臺潯洄¶
約五十里南入於海¶
西豐水　從縣治中出俯視其孔若銀瓶焉¶
河渡門　在城東南海中達濠山横亘其左直趨而北¶
<pb:KR2k0053_WYG_011-40a>¶
為磊口門¶
隆井溪　在城南五里許發源南山東入於海¶
招砂水　從徑門出三十里至達濠隔一小河其河水¶
由東北經東南通河渡門南入海¶
練江　自縣西八十里各山澗水發源東流七十里至¶
黄隴合東溪諸水又二十五里滙而為江其江廣南北¶
二十里東西四十里從舊裁海門所入於海¶
海　在城東南北三面¶
<pb:KR2k0053_WYG_011-40b>¶
　　　掲陽縣¶
山紫陌山　在城南五里一名筆架山以形得名髙十¶
丈周圍四里(舊志未載/今查出)¶
黄岐山　在城北十里髙約二百丈周圍五十五里土¶
色黄故名山頂有石浮圖石湖湖有小泉四時不竭其¶
東為小有洞天又二巖東為竹岡宋邑人陳希伋讀書¶
其中有石刻西為松岡¶
仙橋山　在城南十里紫峰之支山也髙約一百七十¶
<pb:KR2k0053_WYG_011-41a>¶
丈周圍二十里¶
馬鞍山　在城北二十里以形名髙約二百丈周圍約¶
二十里(舊志未載/今查出)¶
雙山　在城西二十里(舊志五/十里誤)兩峰並峙因名焉髙約¶
五十丈周圍七里¶
紫峰山　在城南二十里西南可通普寧縣界髙約一¶
百八十丈周圍三十里¶
北山巖　在城南二十里有洞甚深䆳中可容數十人¶
<pb:KR2k0053_WYG_011-41b>¶
髙四十丈周圍二十里¶
梅岡山　在城東北三十里挺拔秀異有梅岡第一山¶
五大字刻于石髙約八十丈周圍十五里¶
五房山　在城北四十里髙約四百丈周圍七十里為¶
縣後屏¶
龍磜山　在城西五十里勢甚峻峭髙約六百丈周圍¶
約六十里雖盛夏凉氣襲人¶
鄒堂山　在城東南五十里髙約五十丈周圍三里¶
<pb:KR2k0053_WYG_011-42a>¶
茭池山　在城東南五十里三峰特起髙七十丈周圍¶
二十里中有深池數十畝(舊志作菱池山在城/東一百二十里誤)¶
貴人山　在城西北七十里(舊志一百/五十里誤)髙約三百丈周¶
圍四十里聯亘飛泉嶺其雄峻與揭陽嶺同¶
蘇姑山　在城西北七十里雙峰連起有竒石蟠地人¶
行有聲因名磅磅石髙約六十丈(舊志未載/今查出)¶
飛泉嶺　在城西北八十里髙約八百丈周圍六十里¶
與貴人山聯峙泉飛空而下若瀑布然朱熹書曰落漢¶
<pb:KR2k0053_WYG_011-42b>¶
鳴泉¶
揭陽山　在城西北九十里形勢岧嶤髙約六百丈周¶
圍四十里裴氏廣州記以此為五嶺之一鄧徳明南康¶
記及輿地記又謂不屬五嶺之内¶
仙徑山　在城西一百里脈連三山形如覆盤髙約百¶
丈周圍四十里¶
桑浦山　在城東南一百里崛起海濱形勢崔巍跨揭¶
陽海陽澄海三縣之地屹然東南巨鎮也髙約二百丈¶
<pb:KR2k0053_WYG_011-43a>¶
周圍五十五里¶
雲落山　一名瘦牛嶺在城西一百里髙約二百丈周¶
圍三十里¶
獨山　在城西一百四十里髙約六百五十丈周圍三¶
十里南溪源經其下¶
明山　在城西一百五十里髙約七百丈周圍四十里¶
麓有明貺廟半山有石穴正對廟後¶
巾山　在城西一百五十里狀如巾故名髙約七百丈¶
<pb:KR2k0053_WYG_011-43b>¶
周圍三十里山頂有石巖内鐫巾子山白雲巖三山國¶
王數大字隋有三神人顯化立廟於此宋藝祖時勅封¶
三山國王加賜額曰廣靈¶
水玉滘溪　在城中流通南北二溪餘派旋繞縣署瀠¶
洄泮宫以縣治原為玉滘村故名¶
南溪　在縣南城下發源於海豐長樂分水界流經三¶
山百折而東過玉滘至浦灣渡共一百六十里㑹北河¶
由青嶼入海¶
<pb:KR2k0053_WYG_011-44a>¶
北溪　在縣北城下發源於長樂分水界流經貴人諸¶
山通玉滘至浦灣渡共一百四十里會南溪由青嶼入¶
海¶
　　　程鄉縣¶
山梅峰　在城西二里昔孝子温禧居此植梅其上因¶
名髙三丈二尺周八十丈今為民居¶
東巖　在城東六里髙丈餘廣三丈依巖結庵洞有水¶
簾石鼓擊之有聲亦名東安巖¶
<pb:KR2k0053_WYG_011-44b>¶
西巖　在城西七里巖寛三丈髙一丈餘宋大慧禪師¶
謫居於此舊有靈境院馭風臺綠榕橋今皆圮其西有¶
羅漢觀音蛇山三巖宋劉安世嘗過此有題¶
百花山　在城東十里山勢起伏相連如雉堞與百花¶
洲相映故名¶
天子嶺　在城北十里髙二百丈周十五里(舊志未載/今查出)¶
黄沙嶂　在城東南十五里髙三百六十丈周六十里¶
(舊志未載/今查出)¶
<pb:KR2k0053_WYG_011-45a>¶
聳秀峰　在城南二十里髙三百五十七丈周一百二¶
里上有鐵佛庵¶
香爐峰　在城東南二十里髙二百九十丈周三十八¶
里(舊志未載/今查出)¶
雙筆峰　在城東南三十里髙三百五丈周六十五里¶
(舊志未載/今查出)¶
四姑山　在城北三十里髙二百丈周十里(舊志未載/今查出)¶
相公坪　在城西北三十里形勢平坦周四里唐丞相¶
<pb:KR2k0053_WYG_011-45b>¶
張九齡微時過憇於此因名其地為相公坪¶
九狼山　在城南四十里髙三百八十丈周八十五里¶
九峰錯出故名(舊志未載/今查出)¶
明山仙花嶂　在城東南四十里髙九百九十丈周三¶
百里上有招仙觀下有龍潭西麓為大峰山其下西洋¶
之水出焉¶
西洋山　在城東南四十里峰巒周匝一作西陽山¶
天馬山　在城南六十里髙三百丈周七十一里¶
<pb:KR2k0053_WYG_011-46a>¶
銅鼓嶂　在城東南八十里髙九百餘丈周一百四里¶
與海陽大埔連界(舊志未載/今查出)¶
隂那山　在城東八十里髙八百丈周二百五十里南¶
接大埔縣¶
王夀山　在城東(舊志在/城南誤)一百二十里髙八百九十丈¶
周二百五里相傳羽客王岐修煉於此亦名仙牛嶺山¶
腹有寺名曰廣福取閩廣接壤之義¶
南田石洞　在城西南一百二十里外峻内寛峰腰有¶
<pb:KR2k0053_WYG_011-46b>¶
醮壇今榛莽湮塞不可復入¶
龍巖　在城東一百四十里髙二百九十丈周一百六¶
里(舊志未載/今查出)¶
水程水　環城西南源出義化歴石坑韓莆逶迤二百¶
餘里歴西郊而南滙梅溪為一¶
百花洲　即程水與梅水相合處周環數百步為邑勝¶
區元元統間水溢洲潰今復漸長相傳有水五色號四¶
錦江云¶
<pb:KR2k0053_WYG_011-47a>¶
周溪　源自平逺縣近邑東四里有周濂溪書院故名¶
梅溪　源出惠州一自長樂永安分水凹一自長樂龍¶
川分水凹一自平逺長寧分水凹滙於梅溪¶
西洋溪　源自明山繞仙花嶂之麓西流而滙於梅溪¶
故名¶
小河　一源自武平象洞出鎮平一源自平逺出鎮平¶
合流出程鄉一百三十里滙梅溪¶
蓬辣灘　程邑之大水口也合程梅平鎮諸水而滙於¶
<pb:KR2k0053_WYG_011-47b>¶
松江奔赴於灘與上杭平和大埔之溪滙為三河達潮¶
而入於海¶
　　　饒平縣¶
山天馬山　在城南二里髙一百餘丈周圍二里為縣¶
治朝山¶
尊君山　在城北三里一名將軍山髙五百丈周十里¶
狀若執笏故名¶
望海嶺　在城東五里髙五百丈周圍四里逺眺海表¶
<pb:KR2k0053_WYG_011-48a>¶
(舊志未載/今查出)¶
繡衣嶺　在城南八里髙一百丈周圍二里(舊志未載/今查出)¶
待詔山　在城西南二十里一名百花山髙六百丈周¶
圍三里(舊志未載/今查出)¶
拜龍徑　在城西二十里髙二百餘丈周圍二里(舊志/未載)¶
(今查/出)¶
桃源山　在城西北三十里(舊志十/里誤)髙百餘丈周圍二¶
里接連尊君山上有龍潭禱雨多應¶
<pb:KR2k0053_WYG_011-48b>¶
九峻山　在城西北三十里(舊志二/十里誤)髙二百丈綿亘四¶
里頓伏九折至大埔界¶
白鷴山　在城東三十里髙一百餘丈周圍三里(舊志/未載)¶
(今查/出)¶
鳳凰山　在城西五十里髙六百丈綿亘一百餘里與¶
待詔山相接¶
鶴山　在城南五十里髙二百丈周圍三里綿亘至黄¶
岡(舊志未載/今查出)¶
<pb:KR2k0053_WYG_011-49a>¶
寳珠山　在城東南八十里髙二百丈周圍一里許(舊/志)¶
(未載今/查出)¶
蓮花山　在城西南九十里一名白石山髙七百丈綿¶
亘至海陽界¶
黄紫殿山　在城南九十里髙二百丈周圍三里(舊志/未載)¶
(今查/出)¶
石壁山　在城東南九十里(舊志西北/一百里誤)髙二百丈周圍¶
四里有飛泉空洞枕山襟海可以逺眺¶
<pb:KR2k0053_WYG_011-49b>¶
虎頭山　在城南一百里髙一百丈周圍二里(舊志未/載今查)¶
(出/)¶
煙樓山　在城南一百里海邊髙三十丈周圍一里山¶
巔可望海中三五百里(舊志未載/今查出)¶
棲雲山　在城南一百里黄岡驛西南一名大甲髙與¶
蓮花相望(舊志未載/今查出)¶
大幕山　在城東一百三十里髙二百餘丈周圍二里¶
(舊志未載/今查出)¶
<pb:KR2k0053_WYG_011-50a>¶
大尖山　在城東一百三十里髙二百餘丈周圍二里¶
象頭山　在城東一百四十里髙三百餘丈周圍四里¶
馬頭山　在城東一百四十里海堧髙五百丈周圍四¶
里石上有仙人跡(舊志未載/今查出)¶
香爐山　在城東一百四十里髙三百丈周圍四里有¶
流水洞鐘乳洞石巖可容數百人(舊志未載/今查出)¶
紅螺山　在城東一百四十里大埕柵灣港口髙一百¶
丈周圍三里(舊志未載/今查出)¶
<pb:KR2k0053_WYG_011-50b>¶
留嶺　在城東一百四十里大港上髙三百丈周圍三¶
里地接漳浦南韶界(舊志未載/今查出)¶
南澳山　在城東南二百里海中形如筆架周圍三百¶
里髙約二百餘丈近柘林内四澳曰隆曰深曰雲曰青¶
(隆深二澳屬廣東饒平澄海二/縣雲青二澳屬福建詔安縣)¶
大金門小金門　在城東南海島二門四山屹立海中¶
後枕柘林旁瞰南澳右有大澳井洲為饒平門戸(舊志/未載)¶
(今查/出)¶
<pb:KR2k0053_WYG_011-51a>¶
水河門溪　在城南二里合諸山小澗之水流一百里¶
至黄岡入海¶
雙溪　在城西五十里從平溪發源流五十里至黄岡¶
入海(舊志在城西北/一百五十里誤)¶
黄岡溪　在城東南一百里合諸小水分為三溪入海¶
東溪北溪南山溪　一源自九峻諸山南流五十里至¶
縣東兩山對峙為河門一源自桃源諸山南流二十里¶
經縣北尊君山一源自梅峰東北流二十里經縣南天¶
<pb:KR2k0053_WYG_011-51b>¶
馬山皆入於河門¶
海　在城南一百五十里¶
　　　惠來縣¶
山虎頭山　在城東一里髙約五十丈周圍五里昂聳¶
如虎頭¶
馬耳山　在城北二里髙約七十餘丈周圍五里兩石¶
夾峙狀類馬耳接連五朝山(舊志未載/今查出)¶
赤山　在城東南五里(舊志二/里誤)平埔突起土色綘赤石¶
<pb:KR2k0053_WYG_011-52a>¶
上有仙人履跡山下舊有赤山院¶
普陀巖山　在城西北十里約髙十餘丈周圍十里旁¶
有廢寺舊址相傳唐僧大顛隠此夜聞海潮聲遁去至¶
今山中茘奴百株其手植也遺一飛來鐘紐絶僅懸其¶
年月日不可辨¶
葵嶺山　在城北十里髙五十餘丈周圍八里積石對¶
峙邑别名葵陽以此山之鎮其右也¶
文昌山　在城南十五里髙約七丈周圍一里孤峰峋¶
<pb:KR2k0053_WYG_011-52b>¶
嶙如端笏鵠立¶
釣鰲山　在城西南二十里髙十餘丈周圍五里臨江¶
多巨石¶
五朝山　在城北三十里髙約四十丈周圍八里層巒¶
叠嶂環列如屏縣治枕山(舊志未載/今查出)¶
百花山　在城東三十里髙約五十丈周圍十餘里山¶
頂尖峰如玉笋昔四時多産竒花有同株而紅紫異色¶
者亦名百花林¶
<pb:KR2k0053_WYG_011-53a>¶
珍珠簾山　在城西北四十里髙約百仞周圍二十里¶
層巒叠巘秀鬱綿緲為縣治發脈之始¶
旒山　在城西四十里(舊志三/十里誤)髙約四十丈廣延百里¶
形狀如旒¶
石烏山　在城西北四十里髙約四十餘丈周圍十餘¶
里上有峰矯然並聳如烏¶
石人山　在城西南五十里髙丈餘周圍五里上有大¶
石類人形¶
<pb:KR2k0053_WYG_011-53b>¶
金剛髻山　在城東六十里(舊志東北/七十里誤)髙約七十餘丈¶
周圍三十餘里¶
黄岡山　在城東六十里髙二十五丈周圍三十里山¶
勢巉峻雄踞海隅¶
磨田山　在城西北六十里髙約四十丈延袤三十里¶
上有三峰聳翠謂之三涌若晴空挂雲次日即雨亦名¶
報雨峰(舊志未載/今查出)¶
水西溪　在城西門外發源普陀巖經大阿金竹諸村¶
<pb:KR2k0053_WYG_011-54a>¶
環繞至縣引以為濠㑹至神泉入海¶
神泉港　在城南十五里文昌山之陽諸溪夾抱合流¶
至港入海¶
林招渡溪　在城西二十五里發源烏石山經黄善橋¶
東流至神泉入海¶
龍江溪　在城西三十里發源鶯嘴山經鱟溪下葵潭¶
至河口接梅林洪灘至潦洋同林招渡水流神泉入海¶
赤沙澳　在城東南四十里綿亘海濱二百餘里¶
<pb:KR2k0053_WYG_011-54b>¶
産陂溪　在城東五十里發源金剛髻山由倉一洋至¶
靖海港入海¶
茆洋溪　在城東六十里發源黄岡經茆港入練江達¶
潮陽海門港入海¶
海　在城南二十里¶
　　　大埔縣¶
山茶山　在縣治後髙約五十餘丈周圍二里城垣半¶
居其巔舊有白蓮洞久廢¶
<pb:KR2k0053_WYG_011-55a>¶
天印山　在縣北門外南向髙約十餘丈周圍未滿一¶
里¶
伏虎山　在城東一里髙一百餘丈周圍三里數峰聯¶
秀勢如伏虎一名石柱山旁有池號太極池¶
獅子口山　在城西一里髙約一百餘丈周圍二里巉¶
巖夾江狀若獅象昻伏水口為縣襟喉¶
玉屏山　在城北二里髙約一百餘丈周圍三里横障¶
如屏下有山如螺旋曰海螺文¶
<pb:KR2k0053_WYG_011-55b>¶
三台山　在城西二里連接麻子棟髙約一百餘丈周¶
圍二里¶
虎頭山　在城東南一十五里髙約六十餘丈周圍一¶
里髙聳如虎踞多産襍木¶
大河山　在城西二十里髙三百餘丈周圍三十餘里¶
即陽石峰¶
風波嶂山　在城東二十里髙約四百餘丈周圍三里¶
通永定界突起數峰巉出陡絶縣之勝觀¶
<pb:KR2k0053_WYG_011-56a>¶
南棟山　在城南二十餘里髙約一百餘丈周圍二里¶
前曰積龍山巖谷盤互如龍之交¶
巍龍山　在城西四十里髙約一百餘丈周圍一里峰¶
巒叠翠狀若梯級又號天梯¶
雙髻山　在城南五十里髙約二百餘丈周圍三里中¶
有石室可坐百人唐慚愧禪師曾住此¶
西山　在城南五十里髙約三百餘丈周圍五里山脊¶
石牙叢峭下有石巖一名挂榜山¶
<pb:KR2k0053_WYG_011-56b>¶
神煉山　在城西五十里髙約八十餘丈周圍一里今¶
名髙山寨¶
錦山　在城西南五十里髙約一百餘丈周圍二里怪¶
石巉巖四時襍卉紅紫如錦¶
文峰山　在城南五十餘里髙約五百餘丈周圍五里¶
今名㡌山¶
葵山嶂　在城西南六十里髙約一百餘丈周圍二里¶
崑崙山　在城西七十里髙約數百丈周圍十里連接¶
<pb:KR2k0053_WYG_011-57a>¶
隂那山¶
烏槎山　在城西八十里髙二百餘丈周圍三里¶
銅鼓嶂　在城西八十里髙約數百丈綿亘數十里¶
郭山嶂　在城南八十里髙約六十餘丈周圍一里盤¶
圍如城郭故名¶
隂那山　在城南八十里髙約數百丈綿亘二百餘里¶
五峰連峙狀如火熖又名五指峰¶
九峻山　在城南一百十里髙約二百餘丈周圍四里¶
<pb:KR2k0053_WYG_011-57b>¶
層巒叠巘﨑嶇九折昔人通鳥道為饒平㨗徑¶
天門嶺　在城南一百二十里髙約二百餘丈周圍三¶
里兩峰對峙絶頂一泉其味甘冷¶
西巖山　在城南一百五十里髙約一百餘丈周圍三¶
里中有堦垣石牀爐竈山半有泉下注龍潭¶
　按舊志縣東北二百五十里為髙昌山下有越王潭¶
　一名綏安溪查埔邑並無髙昌山且縣東北止有六¶
　十里之界外即閩省舊志載入界内誤¶
<pb:KR2k0053_WYG_011-58a>¶
水小靖溪　在城東三十里發源福建永定界由大寧¶
出縣城右㑹大河入海¶
大靖溪　在城西南四十里(舊志城東/五十里誤)發源福建漳州¶
界由保安出縣城左㑹大河入海¶
三河　在城西四十里大河趨於北小河環於西小溪¶
繞於東統三河水南注由海陽入海¶
大河　在城北六十里發源福建汀州上杭縣入埔邑¶
由縣城下至三河由海陽入海¶
<pb:KR2k0053_WYG_011-58b>¶
小河　在城西北八十里發源惠州㑹長樂程鄉等處¶
水合流入埔邑蓬辣灘三河由海陽入海¶
小溪　在城西南一百二十里發源福建平和赤石巖¶
流入大河至三河㑹流入海¶
　　　澄海縣¶
山西山　在城西北七里髙一十二丈周圍一里¶
鳳山岡　在城西北十里髙七十五丈周圍二里¶
黄子佃山　在城北十里髙二十二丈周圍二里又名¶
<pb:KR2k0053_WYG_011-59a>¶
北殿山¶
許石山　在城西北十里髙三十五丈周圍三里接連¶
水吼山(舊志未載/今查出)¶
小萊蕪山　在城東南十里海中一名留子山¶
觀音山　在城北十三里其山幽&KR0201;上有書院¶
三髻山　在城北二十里髙一百丈周圍四里晉天福¶
二年建有資福寺¶
大萊蕪山　在城東南二十里海中與小萊蕪對峙一¶
<pb:KR2k0053_WYG_011-59b>¶
名雙髻山¶
獅子山　在城東北二十五里(舊志二/十里誤)髙七十丈周圍¶
二里接連神山¶
神山　在城北二十五里髙八十丈周圍三里接連獅¶
子山(舊志未載/今查出)¶
仙門山　在城北三十里髙六十六丈周圍二里(舊志/未載)¶
(今查/出)¶
龍船嶺山　在城北三十里髙十丈周圍三里¶
<pb:KR2k0053_WYG_011-60a>¶
龍船巖山　在城西三十里髙一百丈周圍三里¶
南澳山　在城東三十里海中係饒平閩省之界(詳見/饒平)¶
侍郎嶼　在城東三十里海中接連南澳山係饒平閩¶
省之界宋陸秀夫之子家於此因名¶
雞籠山　在城西四十里髙七十丈周圍四里通揭陽¶
界¶
水三川溪　在城北發源流三川溪經流出杜王洲溪¶
入海¶
<pb:KR2k0053_WYG_011-60b>¶
玉帶溪　在城外周圍七里自潮城發源而下流向杜¶
王洲溪入海¶
北港　在城北五里自横隴發源流向南洋東湖等處¶
入海¶
南港　在城南五里自横隴溪發源合西溪一派向上窖¶
外砂等村入海¶
大洲港　在城北十里自横隴溪東發源流分一派析¶
而東流入海¶
<pb:KR2k0053_WYG_011-61a>¶
横隴溪　在城西北三十里自韓江發源東分一派流¶
向縣治之東至北港入海西分一派流向縣治之南至¶
南港入海¶
鮀濟河　在城西南四十里自溪東港發源流向舊裁¶
蓬州所東門外仍由小溪入海¶
鳴洋　在南灣海中聲起若雷東風西雨海人候之¶
海　在城東二十里¶
　　　普寧縣¶
<pb:KR2k0053_WYG_011-61b>¶
山後山　在縣署後源自厚嶼蜿蜒而來縣與學分踞¶
之¶
崑山　在城東半里林木叢蔚巨石或蹲或卧明崇正¶
間構文昌閣其上今圮¶
鐵山　在城南九里髙一百餘丈周圍二十餘里巒阜¶
峭特若屏其崕石若鐵故名山北屬普寧縣山南屬潮¶
陽縣接連大坪等山¶
大坪山　在城東一十里髙百餘丈周圍十餘里接連¶
<pb:KR2k0053_WYG_011-62a>¶
鐵山與平寳等小山通揭陽縣¶
烏泥山　在城東南一十里與黄舉林山雄峙綿亘數¶
里¶
洪山　在城北十里髙約六十丈周圍數里平地突起¶
上有華嚴寺創于宋毁于明今僅存一椽寺旁有甃池¶
如井名為甘泉¶
黄舉林山　在城東二十里髙十餘丈周圍約五里其¶
麓即達揭陽孔道¶
<pb:KR2k0053_WYG_011-62b>¶
平寳山　在城東二十里為邑水口之障髙六十餘丈¶
周圍十餘里通揭陽縣¶
金山　在城西六十里髙百餘丈周圍約八十餘里頂¶
為雙丫山屬揭陽縣地界¶
水城濠澗水　自鐵山發源由城西南小水闗趨學宫¶
前通北關出四十里合揭陽大河¶
衣帶水　在城西南一里源自南渡橋趨城濠繞東北¶
合于溪¶
<pb:KR2k0053_WYG_011-63a>¶
冬瓜嶼水　在城西五里發源冬瓜山經北門迤為城¶
濠過北水闗東流四十五里合揭陽大河¶
　　　平逺縣¶
山麟石山　在城西一里髙九十三丈周圍二里餘¶
鳳山　在城南三里舊名鵝山髙二百九十五丈周圍¶
四里髙峰聳秀拱照邑治為前屏¶
尖筆山　在城東三里髙二百六十二丈周圍四里餘¶
峙黌宫之東南為文筆峰¶
<pb:KR2k0053_WYG_011-63b>¶
頂山　在城北三十里(舊志作頂山在/城北五十里誤)接連江西長寧¶
縣界内平逺倚之為屏山多白雲天霽不散¶
五子石　在城東北三十里髙一百四十八丈周圍一¶
里餘石峰矗立地勢盤互通福建武平¶
鳳頭嶂　在城西北三十里髙三百四十丈周圍四里¶
餘又名硿頭江西長寧縣交界¶
鐵鑛山　在城東南四十里髙一百五十八丈周圍一¶
里餘¶
<pb:KR2k0053_WYG_011-64a>¶
卓筆山　在城南六十里髙二百五十一丈周圍四里¶
餘髙出羣峰如卓筆然右有三段嶺¶
石龍山　在城西南七十五里髙一百丈周圍一里餘¶
麓阜巉峭岡脊平衍上有萬斛泉¶
南臺石　在城西南八十里髙四百八十丈周圍四里¶
餘四面壁立中通一徑躋巔平衍可居萬家¶
水縣前溪　發源長軍項山流二十五里至西門沿南¶
而東紆回至湍下水口共七十里而入鎮平界¶
<pb:KR2k0053_WYG_011-64b>¶
壩頭溪　發源三段嶺經東石歴壩頭聚水成溪六十¶
里而至徐溪為鎮平縣界小舟可達於郡¶
温泉　在城東南五十里有水一潭濶三四尺深約尺¶
許¶
　按舊志誤載緑水湖石窟溪長潭三水係屬鎮平縣¶
　　　鎮平縣¶
山桂嶺　在縣治北髙數十丈周圍六里永鎮樓居其¶
上舊名蕉嶺為學主山¶
<pb:KR2k0053_WYG_011-65a>¶
三台山　在城北附郭半里髙約二百丈周圍十里三¶
山圓秀環繞縣治為邑華葢¶
章坑筆山　在城東北五里髙約三百丈周圍二十里¶
諸峰簇秀形如雙筆¶
馬鞍嶺　在城南五里石窟溪東㟁髙約八十丈周圍¶
一十里與神岡對峙為邑之内水口¶
神岡　在城南五里石窟溪西㟁髙約二十丈周圍三¶
里與馬鞍嶺對峙為邑之内水口¶
<pb:KR2k0053_WYG_011-65b>¶
九曲嶺　在城東南一十里髙四百丈周圍一十五里¶
屈曲險峻逈異諸嶺通程鄉縣¶
楊子殿山　在城西北一十里髙約二百丈周圍一十¶
里三山卓立形如筆架通平逺縣¶
翀天鳳山　在城西南一十里髙約二百餘丈周圍八¶
里山勢髙聳望之如鳳翀天通平逺縣¶
羊椆嶂　在城東南一十里髙約二百五十丈周圍一¶
十六里山勢層叠狀如樓臺鼓角¶
<pb:KR2k0053_WYG_011-66a>¶
燕尾山　在城西北一十五里髙約三百丈周圍二十¶
里以形名為平逺鎮平二縣分界¶
龍鬭山　在城南一十五里髙約百餘丈周圍五里兩¶
山對峙勢若龍鬬¶
杜子嶺　在城西一十五里髙約一百五十丈周圍二¶
十里¶
順嶺　在城南一十五里髙約九十丈周圍五里山勢¶
雄峻¶
<pb:KR2k0053_WYG_011-66b>¶
石窟洞　在城東北一十五里廣五尺深二十丈今塞¶
(舊志作石/室洞誤)¶
天馬山　在城南一十五里(舊志二/十里誤)髙約一百丈周圍¶
六里近龍鬬山形勢雄昻狀若天馬¶
文基山　在城北二十里髙約二百丈周圍十五里舊¶
名牛子嵊又名員子山後更今名通武平縣¶
龍藏嶂　在城南二十里髙約二百丈周圍一十里峰¶
巒叠聳勢若龍騰¶
<pb:KR2k0053_WYG_011-67a>¶
誥軸山　在城南二十里髙約二百丈周圍七里形如¶
誥軸為縣治儒學朝山其右為九子嶺¶
大峰嶂　在城東二十里髙約四百丈周圍二十五里¶
尖峰插漢狀如卓筆山半有湖¶
鐵山嶂　在城西二十五里髙三百丈周圍二十里色¶
若皂染形如寳葢通平逺縣¶
西山嶂　在城西二十五里髙約三百丈周圍二十里¶
通平逺縣¶
<pb:KR2k0053_WYG_011-67b>¶
香爐嶂　在城南三十里髙約一百八十丈周圍七里¶
三峰分峙形如香爐時有煙雲出其上故名¶
獅子嶂　在城東三十里髙約三百丈周圍二十里通¶
程鄉縣¶
大象嶺　在城南三十里髙約七十丈周圍十五里以¶
形似名¶
游曦巖　在城東南三十里髙一丈五尺深半里有石¶
鼓石鐘石盂仙人履跡¶
<pb:KR2k0053_WYG_011-68a>¶
河林岡　在城北三十五里髙約三百丈周圍一十二¶
里通福建武平縣¶
南山嶂　在城南四十里髙約三百丈周圍二十里逺¶
望如雙筆為邑之外水口通程鄉縣¶
百丈磜　在城東四十里以其髙百丈故名周圍二十¶
里通福建武平縣¶
黄祐筆山　在城東北五十里(舊志城東/十五里誤)髙約二百丈¶
周圍三十里連程鄉武平界¶
<pb:KR2k0053_WYG_011-68b>¶
水石窟溪　在城西一里許發源福建武平入於程鄉¶
河經大埔饒平二縣達潮州府注于海¶
長潭　在城西北二里石窟溪其水四時常綠深不可¶
測上有仙人橋跡¶
徐溪　在城西二十五里發源平逺縣埧頭入于石窟¶
溪¶
横梁溪　在城西南三十五里發源平逺縣大柘村與¶
石窟溪合而南流¶
<pb:KR2k0053_WYG_011-69a>¶
綠水湖　在城北三十五里淵深莫測與縣西長潭通¶
清濁相應(事詳/古跡)¶
　¶
　¶
　¶
　¶
　¶
　¶
<pb:KR2k0053_WYG_011-69b>¶
　¶
　¶
　¶
　¶
　¶
　¶
　¶
　廣東通志卷十一¶
