# -*- mode: mandoku-view; -*-
#+TITLE: 廣東通志
#+DATE: 2015-08-24 22:42:57.801275
#+PROPERTY: ID KR2k0053
#+PROPERTY: BASEEDITION WYG    
#+PROPERTY: JUAN 卷七
<pb:KR2k0053_WYG_007-1a>¶
　欽定四庫全書¶
　　廣東通志卷七¶
　　　編年志(二/)¶
　國朝紀¶
世祖章皇帝順治元年甲申夏四月¶
　本朝定鼎　京師¶
　　　順治二年乙酉夏五月¶
　命將定江南¶
<pb:KR2k0053_WYG_007-1b>¶
　　　　廣東僻在南徼不及率先歸附至順治三年始¶
　　　　稟正朔固地為之限也¶
　　　順治三年丙戌冬十二月總督佟養甲提督李成¶
　　　棟定潮州惠州廣州三郡¶
　　　　兩將既定福建遂奉¶
　命進取廣東養甲先遣閩士黄夢麒授知府銜至潮宣¶
　　　　諭威徳士民趨附師出恵來斬劇盜林學賢恵¶
　　　　州望風歡迎遂入廣州輕徭薄賦與民休息¶
<pb:KR2k0053_WYG_007-2a>¶
　　提督李成棟定肇慶¶
　　順治四年丁亥春正月定南雄韶州二郡¶
　　　總兵官李養臣董方策張友徳等平定南韶招¶
　　　徠百姓合城士庻相慶¶
　　二月定髙州雷州㢘州瓊州四郡¶
　　　總兵官方國泰等入髙州副總兵官汪宗𢎞等¶
　　　入雷州總兵官馬漢等入㢘州總兵官閆可義¶
　　　等入瓊州各郡郊迎安堵¶
<pb:KR2k0053_WYG_007-2b>¶
　　盜黄海如陷雷州據之¶
　　　初降盜黄海如隨　大兵下雷州遂同副將江¶
　　　宗𢎞鎮之海如復叛潛通降將蔡奎攻雷州陷¶
　　　焉自稱宫保宗𢎞出走¶
　　賑給難民¶
　　夏五月築廣州海珠寺為砲臺¶
　　六月髙州復陷¶
　　　山賊施上義等攻破髙州西寇李明忠襲之(至/順)¶
<pb:KR2k0053_WYG_007-3a>¶
　　　(治七年總兵/官徐某平之)¶
　　海冦蘇成蘇利等攻惠州敗之¶
命減荒田租賦除雜餉¶
　　順治五年戊子春閏三月李成棟以廣東叛總督¶
　　佟養甲死之¶
　　　成棟自負平粤功驕恣養甲稍為裁抑恒怏怏¶
　　　至是江西提督金聲桓叛成棟遥應之詭言部¶
　　　兵索餉不得將譁閏三月十七日黎明誘養甲¶
<pb:KR2k0053_WYG_007-3b>¶
　　　出城撫輯養甲至衆兵呼譟擁之而去傳檄各¶
　　　屬粤人聞養甲死失聲哭之至次年春二月成¶
　　　棟溺水死¶
　　順治六年己丑春二月總兵官閆可義敗黄海如¶
　　于雷州平岡坡¶
　　　海如竄遁入海颶風起舟覆死焉¶
　　夏六月恵州巨盜羅英敗死¶
　　　羅英普寧十三寨老鴉地賊也自明季屢冦普¶
<pb:KR2k0053_WYG_007-4a>¶
　　　揭順治四年秋七月圍惠來縣五年夏六月陷¶
　　　靖海所六年春二月破荆隴寨流刦甚慘至是¶
　　　再圍恵來邑人髙廷煥髙亮福等設伏北山禄¶
　　　昌等處得英臠之以八百人殱賊數萬聞者快¶
　　　焉¶
　　順治七年庚寅春二月平南王尚可喜靖南王耿¶
　　繼茂復南雄韶州圍廣州冬十二月平之諸郡以¶
　　次歸正¶
<pb:KR2k0053_WYG_007-4b>¶
　　裁布政司都事¶
　　順治八年辛夘廣東始行鄉試取士¶
　　剿東莞縣橋頭北柵諸鄉¶
　　　初東莞縣張安國據大嶺山陳文據橋頭及兩¶
　　　藩平廣州安國歸附文不聽剿其鄉¶
　　設海豐縣遊擊¶
　　順治九年壬辰春二月設瓊州總兵官¶
　　順治十年癸巳秋閏八月靖南王耿繼茂會將軍¶
<pb:KR2k0053_WYG_007-5a>¶
　　哈哈木五及總兵官吳六竒劉伯禄等帥師平潮¶
　　州諸冦¶
　　　先是九軍賊劉公顯神總賊李班三等分踞潮¶
　　　陽揭陽等縣隨剿隨熾勾閩冦鄭鴻逵鄭成功¶
　　　陳豹等艨艟數百蹂躪不息叛鎮郝尚久僭稱¶
　　　新泰侯據城攻邑海冦蘇利乗機騷擾沿海諸¶
　　　郡震動至是大發兵討之冦始退次年秋八月¶
　　　閩冦陳豹等復擁賊七八萬船千餘艘突入揭¶
<pb:KR2k0053_WYG_007-5b>¶
　　　陽城九月平藩遣左翼鎮許爾顯靖藩遣右翼¶
　　　鎮徐成功并督標哈喇翼聶隠舉總兵劉伯禄¶
　　　吳六竒等分剿(至十三年春大敗之冦始遁諸/盜亦漸撲滅因填塞揭陽釣鼇)¶
　　　(橋/)¶
　　添設饒平總兵官¶
　　設開平縣治¶
　　順治十一年甲午春三月西冦李定國破雷州亷¶
　　州入髙州進圍新會縣我師擊走之¶
<pb:KR2k0053_WYG_007-6a>¶
　　　李定國由粤西栁州入髙州道經雷㢘縱兵屠¶
　　　戮平藩標下副將陳武叅將李之珍髙州守將¶
　　　張月督兵至石城青頭營與戰失利之珍趨電¶
　　　白月還髙州欲挽武共降武不從乃私先納欵¶
　　　武未之知也及定國至髙州月遂賣武以降定¶
　　　國入髙州改舊府署僭營王殿重徴叠派每米¶
　　　一石納屝履及鉛鐵等物民甚苦之遣兵圍新¶
　　　會兩次不下冬十月定國親至督戰號兵二十¶
<pb:KR2k0053_WYG_007-6b>¶
　　　萬重圍密布砲聲不絶知縣黄之正募死士何¶
　　　廷賔潛行水中蠟書請援大軍未即至定國晝¶
　　　夜急攻為地道攻城發如震雷西山城陷奮拒¶
　　　却之士民争輦甎石完城十一月攻愈急大礟¶
　　　擊城壊十餘丈卒不得入乃伐木填濠令木與¶
　　　城齊履之而登城中以膏沃薪縱火焚之惟葵¶
　　　樹不壊定國遂多伐葵樹城中乃鑿塹出民彼¶
　　　從外投此從内運定國頓兵堅城二月計無所¶
<pb:KR2k0053_WYG_007-7a>¶
　　　出會諜者言城中糧盡定國遂罷攻築長圍為¶
　　　持久計于是圍城之中絶食始食䑕雀繼食浮¶
　　　萍草履繼畧人而食之縣官大慟守陴者皆哭¶
　　　是月十八日將軍朱馬喇統領滿漢兵協同平¶
　　　靖兩藩戰于河頭用火箭破其象陣定國大敗¶
　　　遯去結筏而渡奔囘廣西¶
　　順治十二年乙未春正月發粟賑難民¶
　　改設肇慶城守副將(舊設總兵至/是改副將)¶
<pb:KR2k0053_WYG_007-7b>¶
　　設髙雷㢘總兵官(舊設副將至是設總兵至康熈/元年㢘州另設總兵止轄髙雷)¶
　　　(二府十年總兵移赴順徳㢘州仍歸髙雷鎮/十三年復設二十三年復裁仍歸髙雷鎮)¶
嚴洋禁¶
　　　無號票文引及私製二桅以上大船徃外洋貿¶
　　　易者俱寘重典¶
　　裁操捕都司僉書¶
　　裁衛所¶
　　　裁㢘州衛封門所富霖所¶
<pb:KR2k0053_WYG_007-8a>¶
　　順治十三年丙申春正月髙州總兵官栗養志剿¶
　　髙雷廉三郡山賊斬其渠魁彭兆龍曹玉陳選等¶
　　三郡平¶
　　改肇慶副將為總兵官¶
　　夏均夫役¶
　　　各鄉村率以百家定長夫一名¶
　　順治十四年丁酉秋九月頒賦役全書¶
御製序文恭載典謨志¶
<pb:KR2k0053_WYG_007-8b>¶
　　冬十月授碣石降盜蘇利為水師總兵官¶
　　　先是蘇利投誠未有實授至是予以敕印¶
　　順治十五年戊戌夏總兵官張偉征海冦鄧耀敗¶
　　之¶
　　大有年¶
　　順治十六年己亥夏四月寛孤丁里役¶
　　順治十七年庚子春正月¶
詔蠲順治十二年至十五年逋賦¶
<pb:KR2k0053_WYG_007-9a>¶
　　定鄉試解額四十三人¶
申嚴洋禁¶
禁海濵雙桅沙船不許民間私造違者視通賊律¶
　　靖南王耿繼茂移鎮福建¶
　　改陽江髙明遊擊為春江遊擊(至康熈三年改設/叅將八年改設副)¶
　　　(將/)¶
　　秋九月海北道方國棟總兵官張偉擒龍門海賊¶
　　鄧耀誅之¶
<pb:KR2k0053_WYG_007-9b>¶
　　裁併各所¶
　　　裁南鄉所函口所甲子所併海豐所海朗所併¶
　　　雙魚所錦囊所併海安所樂民所併海安所儋¶
　　　州所併厓州所南山所併萬州所昌化所併清¶
　　　瀾所¶
　　順治十八年辛丑冬裁巡撫標下弁兵(至康熙十/三年復設)¶
　　裁南雄府同知及各道標下守備¶
　　潮陽縣鐵山生瑞蘭¶
<pb:KR2k0053_WYG_007-10a>¶
　禁沿海官兵不許出界貿易¶
聖祖仁皇帝康熙元年壬寅夏¶
　詔蠲順治十八年以前逋賦¶
　詔遷沿海居民賑之¶
　　　　閩冦鄭錦猖獗因¶
　命内大人科爾坤介山巡視濵海居民令徙内地五十¶
　　　　里賑貧民之不能遷者¶
　　　秋八月提督軍門移鎮惠州以協鎮府為軍門府¶
<pb:KR2k0053_WYG_007-10b>¶
　　　裁肇慶總兵官仍設副將¶
　　　設㢘州總兵官(詳順治十二年設/髙雷㢘總兵註)¶
　　　康熈二年癸夘春正月平南王尚可喜剿海冦楊¶
　　　二楊三敗之¶
　　　改廣海寨叅將為副將(至四年仍設叅將/八年改設遊擊)¶
　　　夏五月¶
　命内大人華某巡海界再遷民秋八月復¶
　命内大人伊某吕某巡界以紓海患¶
<pb:KR2k0053_WYG_007-11a>¶
　　裁巡按御史及分巡道歸併分守道¶
命廣東西各分總督¶
　　冬十月番禺賊周玉李榮反平南王尚可喜平之¶
　　　二賊皆番禺蛋民以捕魚為業所轄繒船數百¶
　　　其上可以設樓櫓列兵械三帆八棹衝濤若飛¶
　　　平藩以其能習水戰委以遊擊之任遷海之役¶
　　　遂叛突入州前遊擊張可久死之破順徳縣平¶
　　　藩亟發舟師剿捕誅周玉餘黨解散¶
<pb:KR2k0053_WYG_007-11b>¶
命屯米全徴本色¶
　　　順治初罷前明衛所世襲撤軍伍尺籍設管屯¶
　　　官徴收屯糧本折色相半至是全徴本色¶
　　裁海豐遊擊改設副將¶
　　裁羅定兵備道¶
　　康熙三年甲辰春三月¶
命内大人特某再巡界¶
　　裁教職¶
<pb:KR2k0053_WYG_007-12a>¶
　　　各府州及大縣裁訓導小縣裁教諭¶
　　以論䇿取士(至康熙八年/復用八股)¶
　　秋八月碣石蘇利抗遷鎮海大將軍王國光斬之¶
　　裁亷州雷州瓊州三府通判¶
　　裁海豐副將改設總兵官¶
　　裁碣石鎮總兵官¶
　　改隨征總兵官為左路水師總兵廣州水師總兵¶
　　官為右路水師總兵¶
<pb:KR2k0053_WYG_007-12b>¶
　　改虎頭門遊擊為副將(舊設叅將順治十四年/設遊擊至是改副將)¶
　　改香山叅將為副將¶
　　康熙四年乙巳春三月¶
大赦(自本年三月初/五日昧爽以前)¶
　　巡海使者至廣東設沿海墩臺¶
　　　沿海民既遷設五里一墩十里一臺東起南澳¶
　　　西迄防城地方三千餘里各大人分巡其界¶
　　設順徳駐防官兵¶
<pb:KR2k0053_WYG_007-13a>¶
　　　設水師提督一員遊擊五員水陸甲兵凡五千¶
　　　分五營防守順徳懲周玉李榮之變也(至康熙/十年裁)¶
命廣東總督仍兼廣西¶
　　康熙五年丙午裁新安縣歸併東莞裁澄海縣歸¶
　　併海陽¶
　　夏五月除各州縣日供雜派值月夫役¶
　　裁廣東布政使一員叅議一員¶
　　　舊左右布政使各一員叅議各一員是年裁一¶
<pb:KR2k0053_WYG_007-13b>¶
　　　員併廣豐倉副大使¶
　　裁海豐總兵官復設副將¶
　　裁韶州府同知及海豐饒平二縣縣丞¶
　　裁市舶提舉吏目¶
　　康熙六年丁未秋¶
頒廣東六禁¶
　　　先是廣東總督盧崇峻疏陳粤六大害一曰夫¶
　　　役二曰派船三曰採買四曰私抽五曰攀害六¶
<pb:KR2k0053_WYG_007-14a>¶
　　　曰擅殺下巡撫王來任覆奏至是¶
頒禁粤民稱便¶
詔蠲逋欠¶
大赦(自本年七月初/七日昧爽以前)¶
定沿海官員失察奸民出海之罪¶
　　裁分守道及理刑㕔¶
　　裁長樂興寧七都驛程鄉欖潭驛驛丞和平縣浰¶
　　頭司巡檢¶
<pb:KR2k0053_WYG_007-14b>¶
　　康熈七年戊申秋七月遣官巡視邊民海界議展¶
　　復之¶
　　　巡撫王來任遺疏請展復遷民海界及御史楊¶
　　　雍建條奏¶
詔可之遣都統特某副都統魯某戸部侍郎雷某等會¶
　　　同平藩尚可喜總督周有徳巡勘議徹排柵改¶
　　　設各汛墩臺¶
　　裁順徳水師提督(次年添/設叅將)¶
<pb:KR2k0053_WYG_007-15a>¶
　　康熙八年己酉春二月¶
詔復遷海居民舊業¶
　　以海豐副將移駐惠州(惠州舊設副將康/熙三年裁至是調)¶
　　復設碣石鎮總兵官¶
　　裁海門副將改設守備¶
詔蠲康熙元二三年逋賦¶
　　裁饒平總兵官改設遊擊¶
　　復設新安澄海二縣¶
<pb:KR2k0053_WYG_007-15b>¶
　　裁左右兩路水師總兵官¶
　　設黄岡協副將¶
　　改春江遊擊為副將¶
　　冬十二月¶
大赦(自本年十一月二/十五日昧爽以前)¶
　　康熙九年庚戌春正月朔髙州府信宜縣學宫五¶
　　色祥光燭天¶
　　夏五月¶
<pb:KR2k0053_WYG_007-16a>¶
大赦(自本年五月初/六日昧爽以前)¶
　　添設廣州城守副將駐劄廣州(舊設都司至是以/羅定副將移駐)¶
　　復設分守道¶
　　惠州提督仍移駐省城¶
　　裁屯田都司僉書¶
　　大有年¶
　　康熙十年辛亥冬十月¶
詔蠲康熙四五六年逋賦¶
<pb:KR2k0053_WYG_007-16b>¶
　　以㢘州總兵官移駐順徳順徳叅將移駐㢘州裁¶
　　㢘州鎮髙雷鎮仍轄㢘州¶
　　大有年¶
申嚴洋禁¶
　　　廣東福建二省嚴禁出海其餘地方止令木筏¶
　　　捕魚不許小艇出海¶
　　徐聞縣産神芝¶
　　康熙十一年壬子夏¶
<pb:KR2k0053_WYG_007-17a>¶
詔選各學優等生員一人入監讀書¶
　　康熙十二年癸丑春二月修沿海各汛墩臺及歸¶
　　善合浦縣等城¶
　　秋八月平南王尚可喜疏請歸耕許之¶
　　冬十月¶
命戸部尚書梁清標召平南王尚可喜北歸¶
　　　次年春正月因西逆吳三桂反仍留鎮廣東¶
　　大有年¶
<pb:KR2k0053_WYG_007-17b>¶
　　康熙十三年甲寅春正月滇黔警報至¶
　　平南王尚可喜奏廢其世子之信¶
　　　之信殘暴淫酗粤人甚不能堪平藩奏廢之而¶
　　　怨望益深¶
　　復設亷州總兵官以瓊州總兵官佟國卿移駐廉¶
　　州防守(以吳逆/之變)¶
　　三月韶州副總兵官張星耀叛副都統蟒吉圖擊¶
　　走之¶
<pb:KR2k0053_WYG_007-18a>¶
　　　星耀以城降滇逆吳三桂偽授將軍縱兵大掠¶
　　　征稅倍輸産十金以上皆破會副都統蟒吉圖¶
　　　自肇慶突圍北走以羸師五百破之星耀走江¶
　　　西¶
　　潮州總兵官劉進忠叛¶
　　　進忠號劉猴子正月聞滇逆吳三桂叛二月聞¶
　　　閩逆耿精忠又叛遂蓄異志遣其黨楊希震潛¶
　　　抵福州納欵獻潮十一邑偽授寧粤將軍徧召¶
<pb:KR2k0053_WYG_007-18b>¶
　　　所轄十三營及招山冦萬餘人會于韓江續順¶
　　　公沈瑞素與進忠有隙一軍皆震相持月餘居¶
　　　民奔竄進忠復遣希震入閩請援遂引偽將劉¶
　　　炎兵至瑞惶懼進忠索于國璉李成功張善繼¶
　　　白虎何亮等殺之皆謀誅進忠者(語在忠/義傳中)遂逐¶
　　　瑞全旗出城¶
　　秋七月將軍尚之孝都督聶包提督嚴自明(缺/)¶
　　王國棟帥師討劉進忠¶
<pb:KR2k0053_WYG_007-19a>¶
　　　是時臺逆鄭經航海入閩陷漳泉二郡閩粤路¶
　　　梗進忠再乞師于鄭鄭遣偽將吳某陳某及金¶
　　　統來援¶
　　改韶州副將為總兵官¶
　　復設羅定副將(舊設副將康熙九年/移駐廣州至是復設)¶
　　新會賊李山官七焚刦村堡巡撫劉秉權平之¶
　　九月巡撫劉秉權帥師討劉進忠敗之斬賊將金¶
　　統十月秉權卒于軍¶
<pb:KR2k0053_WYG_007-19b>¶
　　　秉權既卒之孝見賊勢未衰拔營走普寧沈瑞¶
　　　亦退保饒平進忠圍之城中食絶遂入執瑞送¶
　　　于鄭經¶
　　康熙十四年乙夘夏五月髙州總兵官祖澤清叛¶
　　　初劉進忠之叛平藩徴髙鎮祖澤清協剿澤清¶
　　　心憚進忠遂據髙州叛¶
　　拜副都統蟒吉圖為鎮南大將軍委以平粤¶
　　設瓊州水師副將(前有副將駐海安曰瓊州水/師非専員也亦即裁至是設)¶
<pb:KR2k0053_WYG_007-20a>¶
　　滇逆遣偽將馬雄入冦髙州肇慶¶
　　冬十二月¶
大赦(自本年十二月十/四日昧爽以前)¶
　　康熙十五年丙辰春正月¶
大赦(自本年正月十/二日昧爽以前)¶
　　二月尚之信叛附吳三桂¶
　　　吳逆令偽將馬雄等攻新會以入廣州平藩遣¶
　　　標員趙天元謝厥扶等以舟師禦之天元厥扶¶
<pb:KR2k0053_WYG_007-20b>¶
　　　隂自納欵之信以被廢不得志遂矯父命與賊¶
　　　連和自稱招討大將軍移檄郡縣馬雄駐兵肇¶
　　　慶遣部將分屯衝要天元標員黄有功大掠番¶
　　　禺厥扶使其子昌殺之天元訴于馬雄與厥扶¶
　　　治兵相攻之信助厥扶餉由是雄與之信有隙¶
　　　不敢遽入廣州時嶺西為馬雄所躪嶺東為劉¶
　　　進忠所訌韶州為張星耀所掠廣府尚逆負嵎¶
　　　恃我¶
<pb:KR2k0053_WYG_007-21a>¶
　國家深仁厚澤融結周徧冦氛四熾人心不為動揺¶
　　　旋即恢復也¶
　　裁布政使司左右叅政¶
　　改南雄副將為援剿雄安總兵官¶
　　劉進忠陷惠州¶
　　　進忠躡尚之孝于恵恵堅拒不下而之孝兄之¶
　　　信叛附吳逆惠遂失守將軍提督固山俱囘廣¶
　　　州進忠遣其黨劉國軒羅緯守城身囘潮州入¶
<pb:KR2k0053_WYG_007-21b>¶
　　　閩謁鄭經經不禮焉遂逃歸¶
　　冬尚可喜卒¶
　　康熙十六年丁巳春三月劉進忠歸正¶
　　　進忠聞　大兵已復閩遂請降于康親王授以¶
　　　征逆將軍惠潮返正¶
　　尚之信歸正¶
　　　之信聞　大兵已復閩因歸誠¶
朝廷念其舊功仍襲平南王職¶
<pb:KR2k0053_WYG_007-22a>¶
　　夏祖澤清歸正¶
　　　澤清殺賊謝厥扶贖罪効順許之¶
　　定官民隱匿墾田之罪察出者議叙舉首得實即¶
　　以隠匿之田予之¶
　　秋七月滇逆遣偽將胡國柱馬寳等冦韶州鎮南¶
　　大將軍蟒吉圖都統穆成格帥師擊走之¶
　　　三桂之遣偽將入冦也以張星耀為鄉導兵數¶
　　　萬糗糧攻具甚備志在必破將軍蟒吉圖自省¶
<pb:KR2k0053_WYG_007-22b>¶
　　　馳至韶人心始安吉圖視北城衝要厚築土牆¶
　　　遣一軍駐白土村以衛廣州饟道又飛檄江寧¶
　　　將軍額楚赴援部署畧定賊晝夜急攻推雲梯¶
　　　數十幔以牛革每梯容百人幸韶城覆瓦賊跳¶
　　　不得入或毁瓦輒以長矛刺之軍糧復從廣州¶
　　　運至吉圖夜縋民出城浚濠通江為固衆志益¶
　　　堅賊計窮踞筆峰山俯瞰城中發礟碎城火丸¶
　　　雨下屋瓦皆震女牆墮壊守陴者無容足處而¶
<pb:KR2k0053_WYG_007-23a>¶
　　　新築土牆頗堅兵皆退保成格又命聨竹急䕶¶
　　　之計自七月至九月攻之不克賊慮援兵四集¶
　　　乗夜渡江東襲蓮花嶺以遏援兵會將軍額楚¶
　　　將萬人北來與賊遇大戰吉圖將兵自城内出¶
　　　夾擊之總督標兵亦至横衝其鋒遂大破賊山¶
　　　為之赤賊潰還大營渡江争舟墮水死者數千¶
　　　江水不流曲江之魚數月不可食十月賊盡遁¶
　　復設羅定分守道¶
<pb:KR2k0053_WYG_007-23b>¶
　　八月都統連登雲固山馬九玉駐防惠州(次年登/雲還省)¶
　　　(九玉徃/廣西)¶
　　康熙十七年戊午春祖澤清復叛¶
　　　澤清内遷鑾儀衛疑懼復據髙州張黄山叛¶
　　夏水免被災錢糧三分之一¶
　　秋八月總兵佟國璽擒叛賊祖澤清送　京師伏¶
　　誅¶
　　裁援勦雄安總兵官仍設南雄副將¶
<pb:KR2k0053_WYG_007-24a>¶
　　提督復移鎮惠州¶
　　冬十月尚之信叅領劉國華等率師防惠州(次年/囘省)¶
　　十二月¶
賜尚之信奮武大將軍印進征廣西¶
　　復教職¶
　　　府州大縣復設訓導小縣復設教諭¶
　　増廣東鄉試額七名¶
大赦(自本年十二月十/六日昧爽以前)¶
<pb:KR2k0053_WYG_007-24b>¶
　　康熙十八年己未夏六月頒¶
聖諭十六條至粤¶
　　　每月朔望有司集紳士兵民端肅宣講條目恭¶
　　　載典謨志¶
　　添設潮州水師總兵官(潮州舊設總兵官至/是添設水師總兵)¶
　　裁瓊州府通判¶
　　裁澄海縣小江塲鹽課大使¶
　　裁韶州總兵官仍設副將¶
<pb:KR2k0053_WYG_007-25a>¶
　　冬十二月¶
大赦(自本年十二月十/八日昧爽以前)¶
　　康熙十九年庚申刑部侍郎宜昌阿奉¶
詔詰責尚之信之信自殺¶
　　　之信進征廣西軍行不戢聞¶
命繳印寳囘廣州聽鞫未幾其弟之瑛等誘殺都統王¶
　　　國棟等事聞之瑛等一百二十人皆伏誅之信¶
　　　自裁尋遷其家口於海州¶
<pb:KR2k0053_WYG_007-25b>¶
　　叛鎮劉進忠至　京師伏誅¶
　　裁中鎮總兵官¶
　　春三月海冦葉紅旗焚刦㢘州知府佟國勷斬之¶
　　剿海冦謝昌¶
　　冬十月剿潮陽達濠賊邱輝遁之臺灣¶
　　康熙二十年辛酉春正月遣官巡海¶
　　改提督中營遊擊為中營叅將¶
　　十二月増廣東鄉試額七名¶
<pb:KR2k0053_WYG_007-26a>¶
大赦(自本年十二月二/十日昧爽以前)¶
　　撤藩府設駐鎮將軍都統等官¶
　　康熙二十一年壬戌秋除尚之信苛政¶
　　　凡佔奪鹽埠勒索渡稅私抽貨物重歛漁課諸¶
　　　大累悉行酌免萬民額慶¶
　　康熙二十二年癸亥春二月¶
命文武各官入内城設立官署¶
　　　自歸徳至大北門東建巡撫司道府㕔縣署西¶
<pb:KR2k0053_WYG_007-26b>¶
　　　建駐鎮將軍都統署士民旗兵東西安堵¶
　　秋七月改設分守巡道¶
　　　裁嶺南守道歸南韶巡道改為廣南韶道裁嶺¶
　　　東守道歸嶺東巡道改為惠潮道裁嶺西守道¶
　　　分守羅定道歸嶺西巡道改為肇髙亷羅道裁¶
　　　分巡雷㢘道歸分巡瓊州道改為雷瓊道¶
　　召民墾荒¶
　　　總督吳興祚上言海氛既靖荒土宜墾從之¶
<pb:KR2k0053_WYG_007-27a>¶
　　九月布政司郎廷樞浚南城河¶
　　以左翼鎮官兵駐廣州府右翼鎮官兵駐韶州府¶
　　康熙二十三年甲子春正月設龍門協副總兵官¶
　　裁亷州鎮改設遊擊仍歸髙雷鎮統轄¶
　　二月展開海禁¶
　　　以海氛永靖開復原額漁課并許各海口貿易¶
　　裁潮州水師總兵官¶
　　秋九月¶
<pb:KR2k0053_WYG_007-27b>¶
大赦(自本年九月二十/四日昧爽以前)¶
御書萬世師表匾額頒懸學宫¶
　　重建貢院¶
　　　先是郡城屢經兵燹貢院頽廢厯科取士暫設¶
　　　棘于光孝寺再遷藩署舊址三遷舊總兵府至¶
　　　是巡撫李士正建於舊城東南隅¶
　　康熙二十四年乙丑夏開設花縣¶
　　　花山紗帽嶺地連南海番禺三水清逺從化五¶
<pb:KR2k0053_WYG_007-28a>¶
　　　縣屢為盜藪二十一年巡撫李士正疏請設縣¶
　　　至二十三年戸科給事中王又旦典試粤東囘¶
　　　京疏陳遂建設焉¶
　　設海闗監督¶
　　設南澳總兵官¶
　　　南澳分福廣兩營明萬厯三年建立城池設副¶
　　　總兵官明季海冦倡亂據為巢穴遂廢其地至¶
　　　是福建臺灣蕩平乃移厦門總兵官駐劄南澳¶
<pb:KR2k0053_WYG_007-28b>¶
　　　左營屬福建右營屬廣東¶
　　鑄制錢¶
　　　總督吳興祚疏請開局鼓鑄錢法流通商民便¶
　　　之詳錢法志¶
　　裁各營遊擊守備千總等有差(併汰/冗兵)¶
　　　裁海豐等營遊撃長寧等營守備及各千總等¶
　　康熙二十五年丙寅夏巡撫李士正修復鎮海樓¶
　　設廣東理事同知以惠州府同知改為之¶
<pb:KR2k0053_WYG_007-29a>¶
　　康熙二十六年丁夘夏五月¶
詔免新加雜稅¶
大赦(自本年五月初/三日昧爽以前)¶
命嗣後嵗貢免赴京¶
廷試¶
　　康熙二十七年戊辰冬十月¶
大赦(自本年十月二十/三日昧爽以前)¶
詔養老¶
<pb:KR2k0053_WYG_007-29b>¶
　　　七十以上許一丁侍養免其雜役八十以上者¶
　　　給絹一疋綿一觔米一石肉十斤九十以上者¶
　　　倍之百嵗者給建坊銀兩¶
　　康熙二十八年己巳夏増築南澳城垣¶
　　免髙州瓊州二府屬縣逋賦¶
　　　瓊屬之澄邁臨髙等邑自康熙十九年起至二¶
　　　十七年止積欠正供至七萬一千九百兩有竒¶
　　　髙屬之吳川自康熙十八年起至二十八年止¶
<pb:KR2k0053_WYG_007-30a>¶
　　　積欠無徴銀至四萬二千四百七十兩有竒無¶
　　　徴米至四千一百三十八石有竒皆係丁逃地¶
　　　荒巡撫朱𢎞祚題請豁免部議未允¶
特㫖蠲免¶
　　康熙二十九年庚午春正月裁衛所¶
　　　廣東四十九衛所部檄歸併就近州縣巡撫朱¶
　　　𢎞祚疏請裁雷州香山海康一衛二所歸併香¶
　　　山海康徐聞遂溪等縣從之¶
<pb:KR2k0053_WYG_007-30b>¶
詔直省各官舉行積榖置常平倉¶
詔府州縣學設樂器¶
詔直省遇蠲錢糧業戸免七分佃戸免三分¶
　　大有年¶
　　康熙三十一年壬申夏設巡鹽御史¶
　　大有年¶
　　康熙三十二年癸酉設兩廣運鹽使司裁提舉司¶
　　改為運同并設運副¶
<pb:KR2k0053_WYG_007-31a>¶
　　　運同駐劄潮州又裁提舉司改廣恵分司裁鹽¶
　　　課吏目改知事裁提舉司批騐所改鹽運批騐¶
　　　所¶
　　裁羅定州州同¶
　　康熙三十三年甲戌夏四月改督糧驛鹽二道¶
　　　改督糧道為糧驛道驛鹽道為鹽運使¶
　　夏水免錢糧被災三分之一¶
　　康熙三十四年乙亥冬十二月蠲逋欠¶
<pb:KR2k0053_WYG_007-31b>¶
大赦(自本年十二月十/七日昧爽以前)¶
　　康熙三十五年丙子増廣東鄉試額十四名¶
　　康熙三十六年丁丑夏¶
頒到¶
御製平定沙漠碑立石學宫碑文恭載典謨志¶
詔以本年嵗貢為恩貢¶
　　秋七月¶
大赦(自本年七月十/九日昧爽以前)¶
<pb:KR2k0053_WYG_007-32a>¶
　　康熙三十八年己夘秋征連陽八排猺平之¶
　　増廣東鄉試額七名¶
　　康熙三十九年庚辰夏裁冗員¶
　　　裁布政司理問按察司知事及各府經厯香山¶
　　　縣丞潮陽縣丞廣州府稅課司澄海鮀浦河泊¶
　　　所各大使河源義合水馬驛龍川雷鄉驛海陽¶
　　　鳳城驛程鄉程江驛恵來大陂驛肇慶府崧臺¶
　　　驛博羅莫村水驛各驛丞澄海闢望司巡檢¶
<pb:KR2k0053_WYG_007-32b>¶
頒到¶
御製¶
　至聖及四配贊於學宫贊詞恭載典謨志¶
　　康熙四十年辛巳夏五月水免被災錢糧三分之¶
　　一¶
　　康熙四十一年壬午秋七月連州八排猺歸順設¶
　　理猺同知一員三江口建城設副總兵官一員¶
　　　連陽猺排俱在深山邃谷之中周圍四百餘里¶
<pb:KR2k0053_WYG_007-33a>¶
　　　　路逕險仄倡亂好殺¶
聖祖仁皇帝命都統松柱會調湖廣廣西廣東三省官兵¶
　　　　勦之斬其渠魁李貴沈立五沈大頭等餘各具¶
　　　　牛酒歸誠輸糧因設理猺同知不時入排巡察¶
　　　　又于猺排適中地方之三江口建立寨城設一¶
　　　　副將以資彈壓¶
　　　以廣州海防督捕同知改理猺同知以韶州副總¶
　　　兵官改三江副總兵¶
<pb:KR2k0053_WYG_007-33b>¶
　　　　理猺同知仍管連州陽山連山一州二縣其番¶
　　　　禺等七縣歸廣州府理事同知管理南海等七¶
　　　　縣歸廣州府通判管理其裁去韶協即以所存¶
　　　　官兵改歸新協¶
　頒訓飭士子文於學宫¶
　御製文恭載典謨志¶
　　　康熙四十二年癸未春三月給老人粟帛有差¶
　大赦(自本年三月十/八日昧爽以前)¶
<pb:KR2k0053_WYG_007-34a>¶
恩給武職自提督以下各許親丁食糧(今例復定于雍/正八年夏四月)¶
　　裁順徳縣總兵官改調沿海營制¶
　　　總督郭世隆疏請大鵬平海二營海道綿長奸¶
　　　艘出没宜設立船兵順徳離省甚近省會業有¶
　　　旗鎮重兵則順徳總兵可裁以中營改為順徳¶
　　　城守左右兩營原管船兵改設平海大鵬兩營¶
　　　各歸提督管轄又以海門一所衝要改為海門¶
　　　營移達濠營之遊守千把守之達濠營亦係要¶
<pb:KR2k0053_WYG_007-34b>¶
　　　汛即移海門所守備守之甲子所乃險要海口¶
　　　移本鎮左營駐劄與碣石聨絡防範吳川營隔¶
　　　海一百餘里硇州一島最衝移白鴿寨守備及¶
　　　龍門協之乾體營千把駐劄硇州改為硇州營¶
　　　其乾體營歸併亷州營白鴿寨仍以千總領營¶
　　　至南澳之澄海協應増船兵與南澳對峙巡防¶
　　　從之¶
　　康熙四十三年甲申春二月展瓊州府一切限期¶
<pb:KR2k0053_WYG_007-35a>¶
　　　凡官員蒞任歸旗及胥役齎檄送囚諸務俱照¶
　　　隔省例展限兩月¶
　　夏水免被災錢糧三分之一并賑給之¶
　　康熙四十四年乙酉裁鹽運使司運副¶
　　鄉會試廣額¶
　　　廣東鄉試廣七名會試亦照中省例計算加取¶
　　康熙四十五年丙戌夏改提學道為學院¶
　　招殷實土商運鹽¶
<pb:KR2k0053_WYG_007-35b>¶
　　停里役¶
　　康熙四十六年丁亥夏¶
詔免四十三年以前逋賦¶
　　裁鹽運使司運同分司知事批騐所大使¶
　　裁博羅縣丞河(缺/)寳江水驛丞¶
　　禁閩省海洋雙桅漁船不得至粤(恐混雜/無稽)¶
　　康熙四十七年戊子夏五月¶
申禁民會及方術巫人淫詞小説¶
<pb:KR2k0053_WYG_007-36a>¶
　　秋九月建¶
萬夀亭(在南/海縣)¶
　　康熙四十八年己丑夏給老人粟帛有差¶
命總兵官巡查海洋¶
　　　廣東及江南浙江福建每年遣總兵官一員自¶
　　　二月朔日出洋務於所屬本汛洋面徧巡至九¶
　　　月終撤囘奸人出入海口失事者陸營守口官¶
　　　亦議罪¶
<pb:KR2k0053_WYG_007-36b>¶
禁牙行累民¶
　　冬十月許武職千總以下及兵民人等願應試効¶
　　用者聴之¶
命直省緑旗各營兵丁有通曉文義願應試者准同武¶
　　　生一體鄉試于原額内取中各營千總把總及¶
　　　年滿千總門衛所等千總有通曉文義願應試¶
　　　者准同武舉一體會試亦于原額内取中至福¶
　　　建廣東省武進士舉人生監或兵民有熟諳水¶
<pb:KR2k0053_WYG_007-37a>¶
　　　性願隨官出洋効力者督撫上其名俟立功題¶
　　　敘¶
　　康熙四十九年庚寅秋大有年¶
　　康熙五十年辛夘夏増廣東鄉試額十一名五經¶
　　酌増一名¶
詔免全省地丁錢糧并四十八年以前逋賦¶
　　冬十一月¶
令直省督撫提鎮修理城垣¶
<pb:KR2k0053_WYG_007-37b>¶
禁増建寺廟¶
　　康熙五十一年壬辰夏¶
詔以宋儒朱熹升祔十哲之次¶
　　康熙五十二年癸巳春正月恭建¶
萬夀宫(在番/禺縣)¶
　　特開¶
萬夀鄉㑹恩科¶
　　　定於二月鄉試八月會試來嵗甲午仍行正科¶
<pb:KR2k0053_WYG_007-38a>¶
　　　　武鄉會亦一體恩加¶
　大赦(自本年三月十/八日昧爽以前)¶
　恩賞老人¶
　詔免廣東全省地丁錢糧并各年舊欠¶
　　　造盛世滋生戸口冊自五十年編審丁數定為常¶
　　　額續生人丁永不加賦¶
　禁漁船出海帶軍器¶
　　　秋八月左都御史趙申喬吏部右侍郎傅某奉¶
<pb:KR2k0053_WYG_007-38b>¶
　㫖恤民賞兵¶
聖祖仁皇帝以廣東米價騰貴一石至銀二兩¶
　命發廣東常平倉榖不足則以所貯米二萬五千餘石¶
　　　　平糶兼緩徴¶
　特遣大臣宣布徳意并賞緑旗兵丁每名給銀一兩廣¶
　　　　東額設馬步守兵共七萬七百六十名内除隨¶
　　　　丁字識塘兵等不應領賞者四千三百九十名¶
　　　　實賞兵六萬六千三百六十七名共領銀六萬¶
<pb:KR2k0053_WYG_007-39a>¶
　　　六千三百六十七兩¶
　　捐榖備賑¶
　　康熙五十三年甲午春令文武鄉會願互試者聴¶
　　　不中式仍歸原冊不許再試¶
　　夏水緩徴逋賦¶
嚴禁坊肆賣淫詞小説(御史張/蓮條奏)¶
　　秋九月遣理藩院郎中朝爾代等至粤繪輿圖¶
　　虎門協都司移駐市橋石碁¶
<pb:KR2k0053_WYG_007-39b>¶
　　康熙五十四年乙未夏屯米酌改折價¶
　　　廣東巡撫楊琳以各屬屯糧内有離省險逺不¶
　　　便輓輸奏請改徴折價三千四百餘石從之¶
詔以宋臣范仲淹從祀位在司馬光下¶
　　康熙五十五年丙申春三月准衛所屯丁入學¶
　　　廣東巡撫楊琳上言廣州前右南海清逺肇慶¶
　　　恵州碣石潮州八衛及南雄龍川二所文武童¶
　　　生請各取二名入學其餘三十六衛所文武童¶
<pb:KR2k0053_WYG_007-40a>¶
　　　生請各取一名入學每遇嵗科兩試令衛所造¶
　　　報各童生名姓送附近州縣考録送府知府考¶
　　　録送學臣學臣按額遴取分各府學肄業從之¶
　　廣東丁銀配入地畝徴收¶
　　康熙五十六年丁酉夏¶
申嚴洋禁¶
　　　商船不許私徃南洋貿易有偷徃潛留外國之¶
　　　人督撫大吏行知外國令解囘正法後再奉¶
<pb:KR2k0053_WYG_007-40b>¶
㫖五十六年以前出洋之人准其載囘原籍¶
　　裁巡鹽御史歸總督管理¶
　　冬十二月¶
大赦(自本年十二月十/七日昧爽以前)¶
　　康熙五十七年戊戌夏四月築雷州府東洋堤岸¶
　　　雷郡東有洋田萬頃為海康遂溪二縣民田交¶
　　　錯之境計堤岸一十七處水閘一十三處俱逼¶
　　　臨大海鹹潮沖射漸多圯傾福建巡撫陳璸雷¶
<pb:KR2k0053_WYG_007-41a>¶
　　　　人也因疏請修築遂下其議于粤粤議允協易¶
　　　　土塘以木石堤乃鞏固¶
　　　設立沿海砲臺¶
　　　　總督楊琳入¶
　覲¶
聖祖仁皇帝指授方畧悉于沿海口岸泊船之處據髙臨¶
　　　　險相地設立砲臺通省合計増設新砲臺四十¶
　　　　二座修築改造砲臺七十一座増築城垣三座¶
<pb:KR2k0053_WYG_007-41b>¶
　　　　増設汛地十處共新舊砲臺城垣汛地一百二¶
　　　　十六處盖造及修整營房共一千三百八十間¶
　　　　調守官兵共三千九百九十一人大砲八百七¶
　　　　位¶
　　　冬十月福建巡撫左副都御史陳璸卒¶
　　　　贈禮部尚書諡清端廕一子入監讀書¶
　　　總督楊琳上防海六議從之¶
　　　　一曰巡海分路自南澳而西平海營而東分為¶
<pb:KR2k0053_WYG_007-42a>¶
　　　東路以碣石總兵澄海水師副將為統巡標員¶
　　　及海門達濠平海營員為分巡自大鵬營而西¶
　　　廣海寨而東分為中路以虎門香山二協水師¶
　　　副將為統巡標員及大鵬廣海二營員為分巡¶
　　　自春江協而西龍門協而東以春江龍門二協¶
　　　水師副將為統巡標員及電白海安碙州營員¶
　　　為分巡每年更番二次二月至五月為一次六¶
　　　月至九月為一次其南澳瓊州専巡本路一曰¶
<pb:KR2k0053_WYG_007-42b>¶
　　　戰船宜均澄海春江碣石船隻各議増議減議¶
　　　改一曰哨船宜加左翼鎮増内河船二十四隻¶
　　　新安營増内河船二隻一曰要汛増兵海門達¶
　　　濠二營兵丁未敷請以督撫等標及新會營内¶
　　　裁兵一百一十八名把總三員益之又以達濠¶
　　　營額馬十七匹撥入海門營應用一曰要地設¶
　　　官饒平縣屬之黄岡形勢險逺請以潮州府海¶
　　　防同知移駐黄岡海陽縣屬之菴埠商民稠密¶
<pb:KR2k0053_WYG_007-43a>¶
　　　請以海陽縣縣丞移駐菴埠一曰逺協屬鎮瓊¶
　　　州水師副將附近歸瓊州總兵官統轄龍門水¶
　　　師副將就近歸髙州總兵官統轄從之¶
　　康熙五十九年庚子春令直省武職許入¶
　文廟與文職一例行禮(不論官/職尊卑)¶
禁出海商船私帶軍器¶
　　定有司不報忠孝節義之罪¶
　　康熙六十年辛丑夏閏六月許廣東鹽商子弟入¶
<pb:KR2k0053_WYG_007-43b>¶
　　學肄業及鄉試中式額數¶
　　　鹽商子弟應試照淮浙河東例遇嵗科二試額¶
　　　取童生二十名分撥府學南海番禺二縣學肄¶
　　　業次年議定商籍鄉試照長蘆另編鹵字號數¶
　　　至百名酌量取中一名¶
　　康熙六十一年壬寅夏六月¶
命八旗丁憂官員照例速行進京違限者地方官員視¶
　　狥庇例¶
<pb:KR2k0053_WYG_007-44a>¶
今上皇帝雍正元年癸夘春¶
特開恩科廣額¶
　　　本年四月舉行鄉試九月舉行會試十月舉行¶
殿試其癸夘甲辰正科改期雍正二年廣東廣額二十¶
　　　名¶
　　夏五月¶
申命舉孝亷方正¶
上登極詔内每府州縣各舉孝亷方正暫賜六品冠帶¶
<pb:KR2k0053_WYG_007-44b>¶
　　　榮身以備¶
詔用後未有疏聞至是重頒¶
諭㫖廣東因各有舉報¶
禁天下喪葬婚嫁違禮¶
恩賞老人¶
　　　八十以上老人素為鄉里敬重者給與八品頂¶
　　　帶榮身山野小民仍照例給賞九十以上者州¶
　　　縣不時存問其或孤寡及子孫貧不能贍者督¶
<pb:KR2k0053_WYG_007-45a>¶
　　　撫以至州縣支帑恤養老婦亦有給賞¶
　　六月¶
命各省海船照廣東式分省記號¶
上以江浙閩粤沿海等處盜賊頗多因出海民船無本¶
　　　省記號難以稽察¶
命廣東船首雕刻大字編列號數以硃飾之桅上亦硃¶
　　　飾青字福建船桅用緑色浙江用白色江南用¶
　　　青色俱視廣東式¶
<pb:KR2k0053_WYG_007-45b>¶
詔墾田¶
令各省可墾之田聴民相度地宜自墾自報地方官吏¶
　　　不得有所勒索起科之例水田仍以六年旱田¶
　　　遲以十年開墾多者官議敘由是粤民踴躍争¶
　　　願墾荒¶
恩詔恭載典謨志¶
諭鄰近州縣無遏糴沿海數省嚴禁運米出洋¶
命學臣試武較射會同武職¶
<pb:KR2k0053_WYG_007-46a>¶
命加¶
　文廟祭品¶
　　　加太牢一籩豆各一¶
命改　啓聖祠為　崇聖祠追王¶
　至聖先師五代¶
禁闗吏苛索并啓闗稽遲¶
　　秋八月¶
命廣東西各分總督¶
<pb:KR2k0053_WYG_007-46b>¶
禁迎神賽會婦女嬉遊¶
命加廣東鄉試額六名武鄉試額四名¶
　　　署巡撫年希堯奏請廣東人文日盛應試士子¶
　　　至一萬二千餘人舊額僅中六十八名今科恩¶
　　　加二十名僅中八十八名請照福建鄉試額數¶
　　　中八十五名部臣議照河南中省之例取中七¶
　　　十四名于是文加六名武加四名¶
諭令鹽商崇尚節儉¶
<pb:KR2k0053_WYG_007-47a>¶
上諭恭載典謨志¶
禁西洋人内地行天主教仍令毋致遷移失所¶
　　　浙閩總督滿保疏稱西洋人潛住閩中行教請¶
　　　送至廣東澳門安插或留京師造厯効用¶
詔從之仍令給限優恤至次年夏五月¶
上敕廣東巡撫議西洋人去留澳門利害盖¶
上柔恤逺人至意有加無已也¶
　　九月¶
<pb:KR2k0053_WYG_007-47b>¶
命舉行鄉飲酒禮¶
　　冬十月¶
禁刻通書偽厯¶
　　十一月¶
禁現任官立生祠書院¶
詔詞恭載典謨志¶
　　十二月疏復雷州府特侣塘¶
　　　海康遂溪東洋一帶田疇縁颶風衝激海潮淹¶
<pb:KR2k0053_WYG_007-48a>¶
　　　傷禾稼鹵氣深入難以耕種其西北有特侣塘¶
　　　受十二坑之水廣四十八頃明時築東南堤閘¶
　　　導水南流由土龍大河滙西湖諸水以溉南洋¶
　　　田又開八大渠從渠入大肚河又開二十四小¶
　　　渠以沃海康遂溪東南之田日久湮塞田中不¶
　　　能資水刷鹹半成荒土至是疏之¶
命保題沿海州縣¶
　　　刑部侍郎髙其佩奏廣東福建浙江江南山東¶
<pb:KR2k0053_WYG_007-48b>¶
　　　省沿海州縣宜注定奏¶
聞遇有確知才識足以勝任之員督撫考察保題從之¶
命學臣録科加五經文一篇¶
申學校考課法教職用正途出身¶
　　立社學¶
禁服色僭越¶
　　大有年¶
　　雍正二年甲辰春正月移左翼鎮駐順徳縣¶
<pb:KR2k0053_WYG_007-49a>¶
　　　巡撫年希堯以順徳形勢雖係内海即通外洋¶
　　　居香山虎門二協之中為省城門戸順鎮既裁¶
　　　而僅留遊擊不能左右遥制省城有旗鎮重兵¶
　　　足以建威左翼鎮非必不可少疏請將順徳原¶
　　　轄地方歸於左翼鎮令總兵官移鎮順徳遊擊¶
　　　改為鎮標中營統轄順徳水陸從之¶
令民壯習學弓箭鳥鎗¶
　　二月粤海太平闗課歸巡撫管理¶
<pb:KR2k0053_WYG_007-49b>¶
命建忠義孝弟祠節孝¶
　　　男女各建二祠一為忠義孝弟之祠樹石碑一¶
　　　座刋前後忠義孝弟之人姓名于其上巳故者¶
　　　設位于祠中一為節孝之祠建大坊一座標前¶
　　　後節孝婦女姓氏于其上巳故者設位于祠中¶
　　　俱春秋致祭務令窮鄉苦寒皆得表彰其寡婦¶
　　　守節十五載以上年踰四十故者一體旌表¶
頒到¶
<pb:KR2k0053_WYG_007-50a>¶
聖諭廣訓¶
御製序文恭載典謨志¶
　　夏四月¶
命嵗舉老農一人給以八品冠帶榮身¶
命勸農¶
詔詞恭載典謨志¶
命各省學臣舉報生員優劣¶
禁輸糧戸立儒宦名目¶
<pb:KR2k0053_WYG_007-50b>¶
命武鄉試編好字號¶
詔行便民社倉¶
詔詞恭載典謨志¶
　　增建省城倉厫¶
　　　僉事吳炯増建省倉四座¶
諭各省督撫勸建育嬰堂¶
　　　廣省自康熙三十六年建有育嬰堂至是恭遵¶
恩諭凡乳媪嬰孩年終覈册各郡俱有建設¶
<pb:KR2k0053_WYG_007-51a>¶
命刋布鬬毆殺人等律曉諭愚民¶
命廣東總督仍兼廣西¶
　　加廣東鄉試五經中額四名自丙午科始¶
　　　初康熙四十一年各省鄉試另加五經額後因¶
　　　剽竊弊叢至五十六年而罷至是¶
上洞鑒從前諸弊¶
諭學臣及祭酒司業先鎖試之實有通經之才仍聴以¶
　　　五經應試預搆長幅試卷不得臨期更易¶
<pb:KR2k0053_WYG_007-51b>¶
　　建普濟堂¶
　　秋七月以左翼鎮中營遊擊移駐増城兼轄從化¶
　　花縣¶
　　九月¶
令沿海居民敬神¶
上諭恭載典謨志¶
　　設運鹽使司經厯¶
　　定廣東沿海保題州縣¶
<pb:KR2k0053_WYG_007-52a>¶
　　　巡撫年希堯奏稱廣州府屬之東莞香山新安¶
　　　順徳新會新寧惠州府屬之歸善海豐潮州府¶
　　　屬之潮陽揭陽饒平澄海惠來海陽肇慶府屬¶
　　　之陽江髙州府屬之電白吳川石城雷州府屬¶
　　　之海康遂溪徐聞㢘州府屬之合浦欽州瓊州¶
　　　府屬之瓊山澄邁臨髙會同樂會文昌儋州昌¶
　　　化萬州陵水崖州感恩共三十五州縣雖有逺¶
　　　近濵海不同三面一面臨海各異然皆海濵要¶
<pb:KR2k0053_WYG_007-52b>¶
　　　地例應遴選才識勝任之員保題從之(内順徳/新會新)¶
　　　(寧三縣係/新増入)¶
定從祀¶
　　　復祀者六人林放蘧瑗秦冉顔何鄭康成范甯¶
　　　増祀者二十人縣亶牧皮樂正子公都子萬章¶
　　　公孫丑諸葛亮尹焞魏了翁黄幹陳淳何基王¶
　　　栢趙復金履祥許謙陳澔羅欽順蔡清陸隴其¶
　　　増入崇聖祠者一人張迪増置博士者四人冉¶
<pb:KR2k0053_WYG_007-53a>¶
　　　雍冉伯牛子張有若¶
　　以左翼鎮都司移駐香山縣潭州要汛千總移防¶
　　大黄圃¶
　　裁髙要古耶司巡檢¶
詔稽察礦徒¶
詔清地界¶
令直省督撫藩臬及將軍提督保薦所屬賢員¶
　　冬十一月¶
<pb:KR2k0053_WYG_007-53b>¶
令廣東武職引¶
見視雲貴諸逺省例馳驛赴京¶
上命各省副將以下遊擊以上等官赴京¶
廷見皆給以途費其廣東廣西及雲南貴州四川福建¶
　　　諸逺省俱許馳驛按其品級給與驛馬仍照常¶
　　　程行走¶
　　雍正三年乙巳夏四月廣童子入學額數¶
上詣雍講學¶
<pb:KR2k0053_WYG_007-54a>¶
命人文最盛州縣入學廣額廣東南海番禺諸大縣照¶
　　　府學額各取録二十名三水保昌諸中縣照大¶
　　　學額取録十五名新寧和平諸小縣照中學額¶
　　　取録十二名¶
　　裁衛所¶
　　　裁廣州左衛右衛前衛後衛廣海衛南海衛清¶
　　　逺衛肇慶衛恵州衛潮州衛神電衛海南衛共¶
　　　十二衛從化所新會所新寧所増城所東莞所¶
<pb:KR2k0053_WYG_007-54b>¶
　　　連州所南雄所韶州所龍川所河源所長樂所¶
　　　蓬州所澄海所程鄉所靖海所海門所徳慶所¶
　　　廣寧所陽春所陽江所新興所髙州所寧川所¶
　　　崖州所萬州所清瀾所共二十六所俱歸併附¶
　　　近州縣管理其童生考試亦由州縣録送¶
詔各省革職旗員歸旗漢員歸籍毋踰五月定限¶
　　裁順徳河泊所大使海陽産溪驛恵來北山驛兩¶
　　驛丞¶
<pb:KR2k0053_WYG_007-55a>¶
命營伍節婦一體旌表¶
詔詞恭載典謨志¶
　　夏四月西江水溢蠲免南海三水髙要四會髙明¶
　　五縣被災錢糧有差并賑給之¶
敕封南海之神為南海昭明龍王之神¶
令文武官協修戰船¶
　　　廣東海汛戰船共計一百七内河戰船共計二¶
　　　百八十九海船視江南例設立總厰凡應修應¶
<pb:KR2k0053_WYG_007-55b>¶
　　　造各船令布政使計直監司及副叅等官督修¶
　　　本船遊守及同知通判等官監視其内河戰船¶
　　　仍遵舊制修造¶
　　從化縣設駐防守備¶
　　裁都使司掌印都司及都司經厯¶
　　秋七月定選教職法¶
上以廣東廣西雲南貴州四川福建諸省地處邊逺選¶
　　　授教職徃返稽遲吏部因議各截三十名編號¶
<pb:KR2k0053_WYG_007-56a>¶
　　　給照令本省巡撫題授庻膠庠師席不致久懸¶
　　　從之¶
詔令存倉米石易榖¶
上念南省地方卑濕倉米易朽宜改稻榖為便大臣議¶
　　　奏廣東省貯米八萬九千餘石俱應改換稻榖¶
　　　外有莩殻包䕶可隔潮蒸之氣其増設倉厫定¶
　　　于二年為期如有需用或應碾礱或議改給各¶
　　　從所便¶
<pb:KR2k0053_WYG_007-56b>¶
命追封¶
　闗帝祖父三代公爵神位供奉後殿春秋致祭¶
　　冬十月申行便民社倉¶
上以廣東及南北各省秋成大熟因¶
諭督撫轉飭所屬有司宜乗豐年力行社倉之法¶
　　復設鹽運使司運同¶
　　雍正四年丙午春二月重修雷州東洋海堤¶
　　夏四月沿海營倉各貯榖石¶
<pb:KR2k0053_WYG_007-57a>¶
　　　兩廣總督孔毓珣以潮州米價常貴沿海兵丁¶
　　　艱于贍養因請南澳鎮城及澄海協海門營達¶
　　　濠營及潮州鎮標三營鎮屬之黄岡協潮陽營¶
　　　又碣石鎮標三營鎮屬之恵來營平海大鵬兩¶
　　　營又提標五營督標連水師六營暨肇慶城守¶
　　　營共貯榖二萬八千七百石以濟兵丁緩急其¶
　　　榖價及建倉諸費統計銀一萬六千兩有竒可¶
　　　于總督任内無礙銀兩捐備¶
<pb:KR2k0053_WYG_007-57b>¶
上嘉許之¶
　　五月¶
令直省有司盖造倉厫¶
　　秋七月¶
申嚴保甲法¶
上念弭盜之法莫良於編保甲因議十戸立一牌首十¶
　　　牌立一甲長十長立一保正分合稽察村落畸¶
　　　零戸不及數即就其少編之熟苖熟獞一體編¶
<pb:KR2k0053_WYG_007-58a>¶
　　　排粤東近年盜賊屏跡保甲之法行也¶
　　立族正¶
　　　前廣東順徳令王念臣奏請立族正因議州縣¶
　　　有巨堡大村聚族滿百人以上保甲不能編者¶
　　　宜選族中品行剛方之人立為族正以察族之¶
　　　不肖狥隠者治罪¶
　　九月議廣東積貯法¶
上念廣東地處極邊必急議積貯之法於是大臣奏言¶
<pb:KR2k0053_WYG_007-58b>¶
　　　粤東省倉貯米七萬一千餘石係融支兵餉之¶
　　　需其外十府一州所屬各倉捐積常平貯榖一¶
　　　百六十四萬二千餘石米一萬三千九百餘石¶
　　　然多者至三萬石少者僅二千石應酌産米非¶
　　　産米之地通商不通商之區裒多益寡荒歉無¶
　　　憂倣督臣孔毓珣潮恵兩郡平糶之法則損益¶
　　　允當矣又以廣西桂梧二府産榖甚多與廣東¶
　　　錯壤令運交廣東三十萬石分貯廣肇二府而¶
<pb:KR2k0053_WYG_007-59a>¶
　　　全省倉榖分貯州縣共有一百九十餘萬石之¶
　　　多矣¶
命民間黄銅器皿輸官給價定限三年先于直𨽻八府¶
　　以及各督撫駐劄之省試行之¶
令武職副將以下出入乗馬習勞¶
御書生民未有匾額懸¶
　至聖先師大成殿¶
　　冬十月展次年會試期至三月¶
<pb:KR2k0053_WYG_007-59b>¶
上以次年丁未屬會試之期春季遇閏二月節候早天¶
　　　氣尚寒¶
特諭展至三月嗣後會試之年遇閏禮部奏¶
　請廣東舉人計偕途逺聞¶
命感激¶
　　十一月賑恤廣東被水州縣并緩額徴議積貯¶
　　　時颶風積雨恵州府屬之歸善博羅河源三縣¶
　　　廣州府屬之東莞増城三水清逺花縣五縣潮¶
<pb:KR2k0053_WYG_007-60a>¶
　　　州府屬之饒平程鄉惠來三縣成災巡撫楊文¶
　　　乾疏奏¶
上速命議賑遂將各倉捐積常平榖石實覈災民按名¶
　　　散給各縣錢糧暫行緩徴又廣肇二府戸口尤¶
　　　繁窮民宜予賑䘏省會鹽商懇輸銀二萬兩助¶
　　　費分賑焉仍議捐足原貯之數令鄰省江西湖¶
　　　廣廣西常平倉捐監生俊本地買榖親運廣東¶
　　　給發實收足額即行停止¶
<pb:KR2k0053_WYG_007-60b>¶
命各省學臣任滿薦舉生員人品端方有猷有為有守¶
　　之士¶
詔詞恭載典謨志¶
　　雍正五年丁未春二月舉行耕籍禮建立先農壇¶
　　　先是雍正四年冬十月¶
命各省地方照九卿例舉行耕籍建先農壇每嵗仲春¶
　　　亥日率所屬官員耆老農夫恭祭先農之神于¶
　　　雍正五年為始以祈豐年重農事也¶
<pb:KR2k0053_WYG_007-61a>¶
詔詞恭載典謨志儀制詳禮樂志¶
　　三月運廣西積榖三十萬石至廣東¶
　　　總督孔毓珣上言廣西桂林梧州南寧栁州鬱¶
　　　林賔州六府州共貯捐榖一百七萬七千四百¶
　　　餘石去糶三榖所存尚多而廣東廣恵潮東莞¶
　　　等十一縣秋雨連綿收成頗歉宜備積榖請先¶
　　　撥三十萬石運交廣東以四萬石貯肇慶府倉¶
　　　以二十六萬石貯廣州省倉臨期酌糶于民有¶
<pb:KR2k0053_WYG_007-61b>¶
　　　濟¶
詔報可¶
諭廣東及福建百姓務本業¶
上以廣東福建大吏常稱本省産米甚少不敷民食廣¶
　　　西巡撫韓良輔奏言廣東地廣人稠仰給廣西¶
　　　之米廣東民人多種龍眼甘蔗烟葉青靛之屬¶
　　　以致逐末者多務本者少¶
上因敕兩省大吏悉心勸導務使百姓盡力農事¶
<pb:KR2k0053_WYG_007-62a>¶
詔詞恭載典謨志¶
　　閏三月¶
申禁私宰耕牛¶
　　夏五月定需索苖蠻黎獞加倍治罪之例¶
　　　廣東革職崖州遊擊劉陞妄索黎人賄賂¶
上以内地居民受苛索者猶易申訴苖蠻黎獞僻處外¶
　　　地知識庸愚更可憫惻于是議得賍之官較内¶
　　　地之例加倍治罪亦不准副限輸納邀免¶
<pb:KR2k0053_WYG_007-62b>¶
　　秋八月遣官迎請¶
　龍神¶
上以¶
　龍神散布霖雨福國祐民京師業經䖍供復造各省¶
　龍神大小二像令守土大臣迎奉廣東遣韶州府通¶
　　　判陸國柱赴京恭迎擇於巡撫公署之東建祠¶
　　　次年三月十九日入祠致祭儀制詳禮樂志¶
令直省州縣會同教職各學舉貢生生員一人八旗亦¶
<pb:KR2k0053_WYG_007-63a>¶
　　　令佐領各舉一人¶
詔詞恭載典謨志¶
申命嚴禁賭博¶
命巡查澳洋商船¶
　　冬十月¶
申命各省採買銅器設立公所及専司之員¶
上諭恭載典謨志¶
　　以道員督修沿江田畝基圍¶
<pb:KR2k0053_WYG_007-63b>¶
　　　廣肇兩府沿江田畝遇西江水漲易于衝決總¶
　　　督孔毓珣疏請以廣州府所屬基圍責之廣南¶
　　　韶道肇慶府所屬基圍責之肇髙亷羅道農隙¶
　　　督修務令堅固¶
　　建裕信倉厫一所¶
　　　將軍石禮哈疏請貯榖以資旗營平糶之用¶
諭各省鄉試同考官俱用鄰省在籍候選進士舉人¶
　　　廣東十一房例取房考二十人福建七人江西¶
<pb:KR2k0053_WYG_007-64a>¶
　　　七人廣西六人其廣東進士舉人福建取六人¶
　　　廣西取六人¶
令天下職官紳士常服各加帽頂以别貴賤¶
　　雍正六年戊申春正月採辦¶
萬年吉地楠木¶
上命各省採辦楠木俱令督撫遴選賢員辦理視民間¶
　　　價值給發督撫仍時時稽察之¶
　　　粤係出産楠木之地故與江浙豫楚閩蜀等省¶
<pb:KR2k0053_WYG_007-64b>¶
　　　同辦雍正七八年間瓊州採辦楠木視部式有¶
　　　加但山僻路紆運轉殊難每運轉時輒遇山水¶
　　　陡發衝激而下不費人力萬衆歡慶¶
命滿漢内外諸臣各行保舉¶
命直省拔貢六年舉行一次¶
　　分發武進士各省効用¶
上以漢進士有人材可用者發各省督撫提鎮食千總¶
　　　俸効用能者題補守備不能者仍令囘籍¶
<pb:KR2k0053_WYG_007-65a>¶
禁埋藏金銀及以金銀殉葬¶
　　二月以三不要地歸欽州管理設兵防之¶
　　　三不要地在欽州西北地界盡處與廣西之上¶
　　　思州安南國之河口俱接壤而各不相屬兩廣¶
　　　大臣會疏請歸欽則就近易於撫綏歸思則僻¶
　　　阻難於統轄又地有北崙最為險要應設汛置¶
　　　兵駐守東有白雞村亦宜設兵遊巡従之¶
禁演習拳棒自號教師者¶
<pb:KR2k0053_WYG_007-65b>¶
　　購買黄銅器皿¶
上特發帑金收納黄銅以疏錢法又¶
念各州縣有去公所遥逺民間交納維艱許以銅器抵¶
　　　賦部臣以各省錢糧不能畫一有僅足存留有¶
　　　兼需協濟因議准抵完舊欠廣東准以黄銅抵¶
　　　交積逋¶
　　民間買産許給布政司契紙¶
　　夏四月龍門副將景慧把總謝廷彦海洋失風議¶
<pb:KR2k0053_WYG_007-66a>¶
　　加¶
恩䘏¶
　　　景慧於雍正五年十月初三日渡海謝廷彦同¶
　　　日亦以公事啓行次夜被風飄失¶
上心憫惻因議海洋危險之地官弁兵丁因公遭風受¶
　　　困者照軍功加恩身故者照陣亡議䘏漕船運¶
　　　行險地工役下埽黄河均照軍前之例景慧謝¶
　　　廷彦各予廕贈䘏賞(嗣後各有失風/䘏賞不備載)¶
<pb:KR2k0053_WYG_007-66b>¶
恩赦功臣及清正大臣子孫問罪虧空等案¶
命總督仍専轄廣東¶
命較正鄉音¶
上以廣東及福建人土音難曉恐備官他省民情不能¶
　　　通達詞訟叢生弊端¶
特命兩省督撫轉飭所屬有司及教官徧為傳示多方¶
　　　教導務期言語明白使人易曉以八年為限倣¶
　　　古訓方氏之義焉¶
<pb:KR2k0053_WYG_007-67a>¶
詔詞恭載典謨志¶
　　五月¶
詔革職留任官仍服本任朝服¶
　　秋九月¶
令州縣缺官選委鄰近署理¶
上以廣省韶州府乳源令署廣州府之花縣又以廣州¶
　　　府花縣令署惠州府之海豐隔府遼濶顧此失¶
　　　彼因¶
<pb:KR2k0053_WYG_007-67b>¶
令嗣後務就近遴選委署¶
　　加鹽場大使正八品¶
　　冬十月潮州鹽場建倉貯榖¶
　　　潮汀鹽商請以七千金助賑總督孔毓珣止之¶
　　　而已輸庫三千九百金毓珣見其誠懇因疏請¶
　　　潮州建倉貯榖春夏之時借給貧苦竈丁秋成¶
　　　扣鹽價買補從之¶
命京官大學士以下主事以上外官督撫以下知縣以¶
<pb:KR2k0053_WYG_007-68a>¶
　　上各許保舉一人送部引¶
見¶
上以銓選諸人不敷簡選之用故¶
命各舉所知(至八年/春罷之)¶
　　十一月¶
令各省設立救火器具¶
命粤省洋船出入總歸虎門并察私徃噶喇吧吕宋奸¶
　　民¶
<pb:KR2k0053_WYG_007-68b>¶
申禁私出海洋¶
上以洋禁初開憫内地人民貪利飄流異域從前偷徃¶
　　　逗遛之人皆係康熙五十六年申禁以後無可¶
　　　憐憫俱不准囘籍¶
　　大有年¶
　　雍正七年己酉春正月給廣東各官養亷¶
　　　自督撫至州縣凡一百二十二員各計厚薄嵗¶
　　　給養亷有差共需銀一十四萬兩有竒¶
<pb:KR2k0053_WYG_007-69a>¶
　　二月許巡檢調繁并増沙灣司把總一員¶
　　　署布政使王士俊條議盜賊之繁必有巢穴惟¶
　　　巡檢易行覺察粤省南海縣之神安三江金利¶
　　　黄鼎五斗口番禺縣之鹿步茭塘沙灣慕徳順¶
　　　徳縣之都寧紫泥東莞縣之京山中堂缺口増¶
　　　城縣之茅田烏石香山縣之小黄圃新會縣之¶
　　　沙村牛肚灣清逺縣之潖江濵江三水縣之胥¶
　　　江英徳縣之洸口象岡曲江縣之平圃潮陽縣¶
<pb:KR2k0053_WYG_007-69b>¶
　　　之招寧吉安揭陽縣之湖口北寨博羅縣之石¶
　　　灣陽春縣之古良東安縣之羅苛等共三十三¶
　　　司盜賊出没最夥巡檢闗係非輕請將巡檢視¶
　　　州縣調繁例于通省雜職内選擇調補三年稱¶
　　　職保舉擢用并請沙灣司添設武職協同防範¶
　　　從之¶
　　三月賞廣東駐防滿洲漢軍兵丁銀二萬兩營運¶
　　生息¶
<pb:KR2k0053_WYG_007-70a>¶
　　　自在京八旗兵丁外廣東同江寧杭州西安京¶
　　　口荆州福建寧夏右衛九處賞銀各二萬兩俱¶
　　　在藩庫支給交將軍副都統公同營運子母兵¶
　　　丁有吉凶之事酌予息銀不復令償其母銀永¶
　　　逺存公¶
恩詔恭載典謨志¶
　　夏四月¶
頒到¶
<pb:KR2k0053_WYG_007-70b>¶
御製平定青海碑立石學宫碑文恭載典謨志¶
命直省文職各衙門添設民壯¶
　　復設海闗監督其太平闗税課仍𨽻巡撫管理¶
　　以瓊山縣縣丞移駐海口所¶
　　　總督孔毓珣上言瓊州一郡孤懸海外海口所¶
　　　城尤為扼要商賈絡繹烟火稠密奸民易溷請¶
　　　將瓊山縣丞移駐稽察從之¶
　　定易制錢例¶
<pb:KR2k0053_WYG_007-71a>¶
　　　每銀一兩易大制錢一千文¶
　　五月¶
命修厯代帝王陵寢及徃聖先賢祠墓¶
　　　粤東僻處遐陬向無陵寢止有宋南渡端宗永¶
　　　福陵葬于新會縣之厓山日久莫考端宗母楊¶
　　　太后全節廟及宋忠臣文天祥祠各議修葺餘¶
　　　州郡名臣祠墓俱報堅固¶
　　改連州為直𨽻州¶
<pb:KR2k0053_WYG_007-71b>¶
　　復設鹽運使司批騐所¶
　　設碣石衛軍民同知併置巡檢¶
　　　以守備改為同知以南豐平安東海滘三驛丞¶
　　　改為河田汕尾東海滘三巡檢¶
命廣東蛋戸聴其登岸居住¶
　　　粤東蛋戸以船為家以捕魚為業不敢與齊民¶
　　　齒¶
上心憫惻¶
<pb:KR2k0053_WYG_007-72a>¶
命有司徧行榜諭其無力蛋戸聽其在船自便有能盖¶
　　　屋棲身者許其近水村莊居住力田務本以示¶
　　　一視同仁至意¶
恩詔恭載典謨志¶
　　定地方官失察私造賭具之例¶
上諭恭載典謨志¶
　　定濫舉老農之罪改期三嵗一舉¶
　　加庫大使正八品¶
<pb:KR2k0053_WYG_007-72b>¶
恩免廣東雍正四年以前舊糧¶
上蠲免福建民欠銀三十三萬八千三百餘兩又以雲¶
　　　南貴州四川廣東廣西等省皆係邊逺地方其¶
　　　厯年民欠錢糧亦槩予豁免廣東凡免三萬七¶
　　　千五百五十四兩有竒¶
恩詔恭載典謨志¶
　　秋七月豁免匠餉併入地丁額徴¶
　　　粤東匠餉始自前明順治八年豁免康熙十九¶
<pb:KR2k0053_WYG_007-73a>¶
　　　年復徴計銀四千八十七兩有竒貧民餬口屢¶
　　　苦徴輸胥吏舞文復多苛索布政使王士俊申¶
　　　請豁免匠銀均入正賦每畝僅派銀一毫三絲¶
　　　於糧不致重累而窮民均沾實恵署巡撫傅泰¶
　　　核實疏奏¶
詔報可以次年為始¶
申命墾田¶
詔詞恭載典謨志¶
<pb:KR2k0053_WYG_007-73b>¶
命鄉試文武闈不用藩臬入塲以守巡二道員為提調¶
　　監試官¶
諭富戸行善¶
詔詞恭載典謨志¶
　　八月蠲免廣東庚戌年地丁錢糧四十萬兩¶
　　　并直𨽻山東陕西山西安徽等共免額徴銀二¶
　　　百四十萬兩¶
恩詔恭載典謨志¶
<pb:KR2k0053_WYG_007-74a>¶
　　改理猺同知為理猺軍民同知(原管一州三縣/歸直𨽻連州)¶
　　定南澳童生分試閩廣入學肄業之例¶
　　　南澳鎮分隆深雲青四澳隆深二澳屬廣東饒¶
　　　平縣管轄雲青二澳屬福建詔安縣管轄童生¶
　　　厯來考試俱于漳潮二府取入府學文武各一¶
　　　名然澳童投閩考試則閩以粤人拒之投粤考¶
　　　試則粤以閩人拒之徃徃航海而來垂淚而返¶
　　　至是學臣楊爾徳疏奏總督孔毓珣議覆請澳¶
<pb:KR2k0053_WYG_007-74b>¶
　　　童各就饒平詔安二邑分試總兵官覈其籍貫¶
　　　不得混冒亦不得攻訐即于通縣額内憑文取¶
　　　録不必限定一名之數從之¶
諭沿海弁兵救䕶遭風貨舶¶
上以粤東三面距海商船番舶貿易不絶海風陡發多¶
　　　患覆溺而沿海弁兵或貪其所有乗機攘奪不¶
　　　急拯溺¶
特敕沿海各省文武大吏嚴定治罪條例并先行徧諭¶
<pb:KR2k0053_WYG_007-75a>¶
　　　俾弁兵知所儆戒¶
恩詔恭載典謨志¶
　　九月惠州府河源縣産嘉禾¶
　　　有一莖六七穂者有一莖五四三穂不等者共¶
　　　計四十八本知府馮元方申報遵雍正五年¶
上諭不敢奏¶
聞¶
命武闈鄉試以總兵官副總兵官會同校射¶
<pb:KR2k0053_WYG_007-75b>¶
　　恭刋¶
頒到¶
大清律集解附例¶
　　改虎門協四汛仍歸新安¶
　　　虎門協屬之南山臺鼇灣佛子凹嘴頭角四水¶
　　　汛舊屬新安營康熙三十一年改歸虎門協至¶
　　　是總督孔毓珣以汛逺難兼請仍歸新安形勢¶
　　　為便從之¶
<pb:KR2k0053_WYG_007-76a>¶
　　裁新寧矬峝場大使歸併海晏場添設惠來葵潭¶
　　司巡檢陽江雙恩場大使¶
申命州縣建設倉厫¶
　　増建省城倉厫¶
　　　叅議陶正中増建省倉凡八座¶
命復各府經厯¶
　　　府經厯於康熙三十九年裁至是布政使王士¶
　　　俊條議府之有經厯猶州之有吏目縣之有典¶
<pb:KR2k0053_WYG_007-76b>¶
　　　史為必不可少之官今廣東十府盡從裁汰以¶
　　　致知府左右乏人事多遲滯應請復設從之¶
　　冬十月准録連州舉人四名¶
　　　連州革職知州朱振基私供逆賊吕留良牌位¶
　　　生員陳錫等首告¶
上念連州士習剛正命學臣顧仔將己酉科連州應試¶
　　　完塲硃卷録取四名准作舉人生員盧伯蕃陳¶
　　　錫戴雯貢生吳竒徽與焉(次年會試盧伯蕃以/賜進士陳錫戴雯)¶
<pb:KR2k0053_WYG_007-77a>¶
　　　(教職/用)¶
　　瓊州生黎恭祝¶
萬夀¶
　　　瓊州生黎開闢以來未通聲教七年恭届¶
萬夀聖節衆官公所祝釐陵水縣生黎三百四十八人¶
　　　焚香叩首歡呼萬嵗嗣後生黎雖極荒僻之區¶
　　　俱聞風嚮化¶
恩免外官繳追罰俸銀兩¶
<pb:KR2k0053_WYG_007-77b>¶
　　十一月修葺各郡城垣¶
　　　南雄府始興髙明等郡縣總督督修歸善大埔¶
　　　兩縣及平海所巡撫督修恵州郡城提督督修¶
　　　潮州郡城潮州總兵官督修亷州府化州羅定¶
　　　州布政使督修雷州府徐聞縣雙魚所按察使¶
　　　督修¶
　　設約正¶
　　　各州縣大鄉村設立講約于舉貢生員内選擇¶
<pb:KR2k0053_WYG_007-78a>¶
　　　老成有學行者充約正復選樸愿謹守者三四¶
　　　人充值月每月朔宣講¶
聖諭廣訓約正嵗予銀六兩值月嵗予銀三兩六錢(廣/東)¶
　　　(舉人馮天夀等力辭廩餼遂給飯食凡一年之/内能化導愚民給匾奬之三年之内著有成效)¶
(見年衰遴其最優者送部引以六品冠帶貢生給以八/      不能赴部舉人則給)¶
　　　(品耆民給/以九品)¶
　　十二月設廣東觀風整俗使并増學政一員¶
上念廣東民風士習未能端謹因設觀風整俗使一員¶
<pb:KR2k0053_WYG_007-78b>¶
　　　以右通政焦祈年為之又増設學政一員分司¶
　　　考試一巡嶺東廣南韶潮恵連州屬焉以辛丑¶
　　　狀元詹事府少詹鄧鍾岳為之一巡嶺西肇髙¶
　　　亷雷瓊羅定州屬焉以甲辰狀元翰林院修撰¶
　　　陳惪華為之¶
　闕里文廟慶雲呈祥鄉會兩試各行廣額¶
　大成殿上樑前二日慶雲湧現¶
聖心嘉悦命庚戌科會試廣四百名壬子科鄉試每額¶
<pb:KR2k0053_WYG_007-79a>¶
　　　十名加中一名十名之外有零數額亦加一名¶
　　潮州府揭陽縣慶雲現¶
　　　時臘月二十四日辰刻慶雲五色成族捧日四¶
　　　射中互淡黄色一支象若鳯尾點若龍鱗萬民¶
　　　歡騰¶
　　大有年¶
申諭重農¶
詔詞恭載典謨志¶
<pb:KR2k0053_WYG_007-79b>¶
命増廣東大員養亷¶
　　　廣東各員已給養亷但督撫各嵗給八十兩其¶
　　　用未足學政嵗給一千五百兩為數不多復増¶
　　　設一員更未敷用新設觀風整俗使亦應議給¶
　　　養亷之資于是大員各有所増而觀風整俗使¶
　　　另議給與¶
　　雍正八年庚戌春三月瓊州府五色祥雲現¶
　　　維時恭值¶
<pb:KR2k0053_WYG_007-80a>¶
聖祖仁皇帝在天萬夀聖節瓊州府瓊山縣騰現祥雲總¶
　　　　督郝玉麟奏¶
　聞¶
　詔報曰廣東瓊州府於三月十八日祥雲朗耀煥彩繽¶
　　紛自夘達辰經厯兩時之久年來各省奏報慶雲者¶
　　甚多朕並未以為祥瑞屢降諭㫖勸勉地方官民各¶
　　修職業益加黽勉以迓¶
天庥¶
<pb:KR2k0053_WYG_007-80b>¶
　　　改設瓊州府巡檢¶
　　　　瓊州府屬之瓊山定安儋州萬州崖州五州縣¶
　　　　地接黎岐向有太平薄沙水尾寳停樂安五汛¶
　　　　千總以下武職分防總督郝玊麟上言請以定¶
　　　　安縣青寧司巡檢移駐太平儋州安海司巡檢¶
　　　　移駐薄沙崖州抱嵗司巡檢移駐樂安至瓊山¶
　　　　萬州未設巡檢裁儋州大豐倉大使改水尾司¶
　　　　巡檢移駐瓊山裁瓊州府司獄司改寳停司巡¶
<pb:KR2k0053_WYG_007-81a>¶
　　　檢移駐萬州與武職稽察奸匪剖決黎岐争訟¶
　　　視邊俸例三年薦舉從之¶
　　編查廣東商漁船¶
恩免直省官員應追銀兩¶
　　　事在雍正三年以前俱酌情罪免追¶
詔採買黄銅各省展限一年¶
命各省督撫藩臬防閑書吏¶
　　定武職親丁食糧之例¶
<pb:KR2k0053_WYG_007-81b>¶
　　　提督至守備馬步各半千總馬一步四把總馬¶
　　　一步三俾武職養贍有資以勵操守(從河東總/督田文鏡)¶
　　　(條/奏)¶
命内外洋大小商船書刻地方字號及船戸姓名(従浙/江總)¶
　　　(督李衛/議奏)¶
禁黄金販徃外洋¶
　　　淮闗監督年希堯上言廣東省城每嵗有貿易¶
　　　洋船收買黄金金價日貴禁止為便¶
<pb:KR2k0053_WYG_007-82a>¶
上從之¶
命通飭沿海官吏違者視鐵貨銅錢出洋律(至秋奉文粤/西官金許販)¶
命各省將軍督撫提督稽察弁兵修造戰船需索延緩¶
　　等弊¶
　　夏五月瓊州生黎歸順¶
恩詔薄收丁銀¶
　　　崖州生黎一千三百七十三人定安生黎六十¶
　　　七人陵水生黎二百八十六人瓊山生黎二百¶
<pb:KR2k0053_WYG_007-82b>¶
　　　二十人願附¶
聖化每年輸納丁銀二分有竒田輸糧丁輸銀總督郝¶
　　　玊麟署巡撫傅泰奏¶
聞¶
詔報曰生黎誠心向化願附版圖朕念其無田可耕本¶
　不忍收其賦稅但既傾心依嚮若將丁銀全行豁免¶
　恐無以達其輸誠納貢之悃忱將逓年每名輸納丁¶
　銀二分二釐之數減去一分二釐止收一分以作猺¶
<pb:KR2k0053_WYG_007-83a>¶
　賦地方文武大臣時時訓飭所屬有司弁員等加意¶
　撫綏悉心教養務令安居樂業各得其所以副朕胞¶
　與地方之至意¶
　　裁改驛丞¶
　　　署巡撫傅泰上言恵州府屬之欣樂平山平政¶
　　　蘇州四驛路當孔道有分緝之責而無驛站之¶
　　　司應援海豐縣東海滘驛等例改為巡檢其潮¶
　　　州府屬之武寧驛髙州府屬之大陵驛俱屬冗¶
<pb:KR2k0053_WYG_007-83b>¶
　　　官宜從裁汰餘廣州諸郡驛各有職掌應留驅¶
　　　䇿從之¶
諭廣東及福建沿海遭風兵船務須核實¶
　　　署理南澳總兵官張起雲署福建提督許良彬¶
　　　摺奏南澳鎮巡海哨船遭風冒賞¶
上以國家䘏賞𢎞恩反滋小人射利情弊將來或致暗¶
　　　損船隻作奸誤公亦未可定其他濵江沿海之¶
　　　地必有倣傚而行者¶
<pb:KR2k0053_WYG_007-84a>¶
特命大臣申諭營弁務期核實倘有不應賞而賞與應¶
　　　賞而不賞俱責之統轄大吏¶
恩免直省各官叅罰等案¶
恩給廣東經厯照磨及雜職微員養亷有差¶
　　免南海花縣定弓虛稅¶
　　　初南海縣田畝稅額于萬厯九年清丈失額田¶
　　　二千二百二十八頃將實田按畝加税補抵名¶
　　　曰定弓嗣於香山各州縣新墾潬畝續次起科¶
<pb:KR2k0053_WYG_007-84b>¶
　　　移抵除割附花縣田地帶虛之外尚實存虛弓¶
　　　税銀八千二百七十五兩有竒香山各州縣移¶
　　　抵及本縣墾田自抵數頗符足花縣有南海割¶
　　　附虚弓稅銀六百三兩有竒亦于香山各州縣¶
　　　移補自此立有香田南税之名香山各州縣錢¶
　　　糧多混冒之弊南花二縣奸民藉隠佔之資布¶
　　　政使王士俊申請將香山各州縣槩免移抵仍¶
　　　入額徴而免南花二縣虚税釐奸除弊實為至¶
<pb:KR2k0053_WYG_007-85a>¶
　　　便署巡撫傅泰核實疏¶
聞¶
詔報可¶
　　恭刋¶
頒到大義覺迷録¶
御製序文恭載典謨志¶
　　改設分巡道¶
　　　肇髙亷羅道改為肇羅道駐劄肇慶仍分巡道¶
<pb:KR2k0053_WYG_007-85b>¶
　　　銜分出髙亷二郡合雷州一郡為髙雷亷道駐¶
　　　髙州改雷瓊道為海南道專轄瓊州一府並惠¶
　　　潮道俱加兵備銜¶
宣諭各省知府及直𨽻知州¶
上以知府直𨽻知州等官有承上率下之責闗係吏治¶
　　　民生最要于湖廣福建兩省知府引奏¶
特詳諭之宣諭天下¶
諭詞恭載典謨志¶
<pb:KR2k0053_WYG_007-86a>¶
　　瓊州總兵官李順條奏海防三事從之¶
　　　一請督標水師營運生鐵砲三十位配瓊一請¶
　　　海口水師守備移駐文昌舖前港一請崖州陸¶
　　　路營改為水師旋經總督郝玊麟議奏請改崖¶
　　　州遊擊為叅將從之¶
　　六月¶
命新科進士自考選翰林部曹外發徃鄰省觀政給以¶
　　公費¶
<pb:KR2k0053_WYG_007-86b>¶
　　　廣東𣲖到十二員令藩臬衙門學習¶
諭官員服制祇照本職不許計算加級¶
　　秋七月粤省將軍督撫布政使奉¶
命祭¶
　和碩怡賢親王¶
　　總督郝玊麟署巡撫傅泰議奏營制十三條從之¶
　　　初提督王紹緒奏廣東營汛十三條¶
上命¶
<pb:KR2k0053_WYG_007-87a>¶
　怡賢親王及前廣東總督孔毓珣議之¶
上復核其議于廣東督撫於是會同議奏一曰左翼鎮¶
　　　應駐順徳一曰新會營添設官兵一曰河頭汛¶
　　　添設官兵一曰新安營酌撥戰馬一曰増城營¶
　　　宜改叅將一曰化石營酌増弁兵一曰靖海城¶
　　　神泉城宜駐水師一曰崖州營宜改叅將一曰¶
　　　番禺南村要地移駐文武一曰廣州春江二協¶
　　　不𨽻鎮轄一曰馬步戰酌改步守一曰香山縣¶
<pb:KR2k0053_WYG_007-87b>¶
　　　移設職官一曰内河汛撥兵遊巡内大臣復酌¶
　　　議可否¶
上從之¶
　　八月添設吳川縣硇洲巡檢一員并鑄給印信¶
　　　洲舊設守備千總等官總督郝玉麟上言洲民¶
　　　生齒日繁商賈輻輳易滋奸弊武職未便兼理¶
　　　民事而邑令相距一百四十里中阻重洋請設¶
　　　巡檢一員駐劄安輯從之¶
<pb:KR2k0053_WYG_007-88a>¶
　　添設額外教職各府州一員¶
　　　觀風整俗使焦祈年奏請十府二直𨽻州每學¶
　　　設額外教職一員於江西近科進士内簡送俾¶
　　　為表率課文論行給以廩餼仍令學臣稽察三¶
　　　年著有成效即予以應得之官從之¶
命整飭沿江塘汛¶
上以廣東山海交錯民猺雜處盜賊易於潛踪所恃塘¶
　　　汛星羅碁布絡繹聲援近江陸汛雖無舟楫亦¶
<pb:KR2k0053_WYG_007-88b>¶
　　　當與水汛為犄角之勢廣東塘汛多怠玩成風¶
特飭廣東大吏嚴加稽察弁員兵丁議其疎忽之罪時¶
上聞韶州商民陳𢎞徳舟行三水縣太監沙汛遇盜呼¶
　　　救無赴故及之¶
賞右翼鎮標兵丁銀一萬兩營運生息¶
　　九月¶
賞外委武弁步糧一分¶
上以武職一年俸薪不敷所用已令提鎮至千把量給¶
<pb:KR2k0053_WYG_007-89a>¶
　　　與親丁名糧以資養贍復¶
念各省外委千把人員尚未議及仍止本身馬糧公用¶
　　　不足¶
命給步糧一分令其子弟家丁頂食以資養亷如有仍¶
　　　借辦公名色尅餉擾民者所司揭叅毋縦¶
諭廣東文武官吏協和供職¶
　　海豐縣疏請分建縣治¶
　　　海豐一邑山海交錯稽察難周其東碣石衛甲¶
<pb:KR2k0053_WYG_007-89b>¶
　　　子捷勝二所距縣甚逺難以兼領有東海滘寨¶
　　　係惠潮通衢與衛所相聨絡恵潮各官既相度¶
　　　形勢布政使王士俊因申請撫臣另設縣分治¶
　　　并裁甲子捷勝平海大鵬大城海安雙魚等七¶
　　　所改設巡檢各屯田分𨽻就近諸縣管理添設¶
　　　新安陽江二縣丞徴收屯糧并裁太平陽春樂¶
　　　安驛丞増設平海太平巡檢撫臣傅泰疏奏¶
上命部臣議之¶
<pb:KR2k0053_WYG_007-90a>¶
賞碣石鎮標兵丁銀一萬兩營運生息¶
賞南澳鎮標兵丁銀一萬兩營運生息(右營係/廣東)¶
　　潮陽縣復設縣丞¶
　　　丞於康熙三十九年裁至是總督郝玊麟奏稱¶
　　　潮陽沿海大邑政務殷繁請復設以資協理從¶
　　　之¶
賞髙州鎮標兵丁銀八千兩營運生息¶
　　冬十月修築潮州府堤岸¶
<pb:KR2k0053_WYG_007-90b>¶
　　　廣濟橋墩及鳯凰臺為韓江之衝而鯉魚溝一¶
　　　帶古堤為海陽秋溪東廂水南三都之障涸溪¶
　　　又鯉魚溝之上流也至是知府胡恂申請修築¶
賞左翼鎮標兵丁銀一萬兩營運生息¶
賞潮州鎮標兵丁銀九千兩營運生息¶
　　潮州府程鄉縣産嘉禾¶
　　　一莖四五穂者盈畝知府胡恂申報(例見雍正/七年恵州)¶
　　　(府嘉/禾條)¶
<pb:KR2k0053_WYG_007-91a>¶
賞瓊州鎮標兵丁銀六千兩營運生息¶
　　鑄給南海等縣丞闗防¶
　　　南海三水髙要新會四縣縣丞俱給水利闗防¶
　　　海陽縣丞分駐菴埠瓊山縣丞分駐海口俱給¶
　　　以闗防¶
　　粤省滿漢文武官民公請啓建¶
　和碩怡賢親王祠¶
　　　其畧云恭惟¶
<pb:KR2k0053_WYG_007-91b>¶
　怡賢親王忠誠敬直勤慎亷明徳莫能窺功難殫述¶
　　　敬承¶
皇上之指授克輔¶
帝業之崇隆凡在遐方各深瞻仰今兹仙逝彌切痛傷¶
　　　秉彛為各具之良懿徳乃同心之好懐仁慕義¶
　　　願報鴻恩春祀秋嘗宜有専地考粤祀之最大¶
　　　者龍神以施靈雨祝融以奠南溟此萬世之神¶
　　　威有赫也稷契祔靈韶石伏波顯異銅船此萬¶
<pb:KR2k0053_WYG_007-92a>¶
　　　世之臣道光昭也若乃潮州韓廟¶
聖諭曽比　賢王每讀碑文益深悚切匹夫而為百世¶
　　　師何況金枝玉葉一言而為天下法何況駿業¶
　　　鴻猷其生也有自來矧重於申吕之嶽降其逝¶
　　　也有所為矧輝於傳說之列星以韓愈之宣力¶
　　　分猷能信於南海之民廟食百世豈　賢王之¶
　　　功崇業廣獨使夫五嶺以外典缺千秋云云¶
頒到¶
<pb:KR2k0053_WYG_007-92b>¶
欽定訓飭州縣規條¶
上諭恭載典謨志¶
命加各省督撫品級并另議帽頂¶
　　　總督不加尚書銜者予正二品侍郎巡撫從二¶
　　　品并帽頂亦另議之¶
　　議修雷州府堤閘¶
　　　蔴洋蔴蔞灘大閘二口内通特侣都典塘外障¶
　　　潮汐衝射最係險要嵗久圯壊至是議修之¶
<pb:KR2k0053_WYG_007-93a>¶
　　　十一月復設鹽運司知事¶
　頒發外官儀注¶
　諭富戸毋重利生息¶
　詔詞恭載典謨志¶
　　　十二月展廣商鹽課限期一年¶
　　　　鹺商逋課新例叅後一月全完粤商鹽引壅積¶
　　　　兼逐末者貧總督郝玉麟奏懇扣限一年部議¶
　　　　未允¶
<pb:KR2k0053_WYG_007-93b>¶
　上以粤商資本微薄難與各省商人一體較論¶
　特從總督所請盖¶
　上格外恤商至意也¶
　頒到¶
聖祖仁皇帝御纂性理精義詩經傳説彚纂春秋傳説彚¶
　　　纂刋布學宫¶
　頒到貴州瑞榖圖¶
　　　將軍蔡良疏請借給旗營兵丁裕信倉存貯平糶¶
<pb:KR2k0053_WYG_007-94a>¶
　　榖石(至次年春/奉文准行)¶
申禁埋藏金銀及以金銀殉葬¶
上諭恭載典謨志¶
　　瓊屬四州縣教職疏請視福建臺灣例遷轉¶
　　　瓊州之崖州感恩昌化陵水水土不良正雜佐¶
　　　貳各員原同臺灣及貴州思南等府例調補三¶
　　　年量遷至是撫臣傅泰疏請教職亦視臺灣例¶
上命部臣議之(至次年春/奉文准行)¶
<pb:KR2k0053_WYG_007-94b>¶
　　布政使王士俊請封前海安水師副將江起龍¶
　　　起龍宦績詳名宦志本傳勤官殞身之後靈旗¶
　　　雲馬顯赫異常福　國佑民祈禱立應但未有¶
　　　封爵至是布政使王士俊摺¶
　奏次年春¶
上特¶
欽定為英佑驍騎將軍之神¶
　　大有年¶
<pb:KR2k0053_WYG_007-95a>¶
　¶
　¶
　¶
　¶
　¶
　¶
　¶
　¶
<pb:KR2k0053_WYG_007-95b>¶
　¶
　¶
　¶
　¶
　¶
　¶
　¶
　廣東通志卷七¶
