# -*- mode: mandoku-view; -*-
#+TITLE: 廣東通志
#+DATE: 2015-08-24 22:42:57.662662
#+PROPERTY: ID KR2k0053
#+PROPERTY: BASEEDITION WYG    
#+PROPERTY: JUAN 卷二
<pb:KR2k0053_WYG_002-1a>¶
欽定四庫全書¶
　廣東通志卷二¶
　星野志¶
　　漢司馬遷云天有列宿地有州域星野者天地協¶
　　應者也而参天兩地必有至誠以統理之我¶
皇上龍飛御宇日月合璧五星聯珠粤地慶雲叠現皇¶
　　哉堂哉萬載一遇矣傳稽上古尚書獨載堯以来¶
　　平秩南訛今化州是也大禹玉牒記云祝融司方¶
<pb:KR2k0053_WYG_002-1b>¶
　　發其英沐日浴月百寳生詎非神臯奥區歟粤於¶
　　卦為離離麗也日月麗乎天百穀草木麗乎土化¶
　　成天下麗乎正¶
聖人首出配天地而貫三才仰則觀象俯則觀法泰運¶
　　遐昌苞符翕集南陲有耀亘古獨昭已志星野¶
<pb:KR2k0053_WYG_002-2a>¶
¶
<pb:KR2k0053_WYG_002-3a>¶
　¶
　¶
　¶
　¶
　¶
　¶
　¶
　¶
<pb:KR2k0053_WYG_002-3b>¶
　　總¶
　　周天三百六十五度有竒二十八宿環布赤道各¶
　　占度數分為十二次配十二野宿離不貸毋失紀¶
　　紀今繪總圖考天文志以徵其實其係於粤者别¶
　　繪分圖焉¶
自尾十度至南斗十一度是為析木於辰在寅燕之分¶
　　野(今北直順天保定河間/永平  盛京與朝鮮)¶
自南斗十二度至須女七度是為星紀於辰在丑吳越¶
<pb:KR2k0053_WYG_002-4a>¶
　　之分野(今江南江西浙江福/建廣東廣西梧州)¶
自須女八度至危十五度是為元枵於辰在子齊之分¶
　　野(今山東濟南東昌/青州登州萊州)¶
自危十六度至奎四度是為娵訾於辰在亥衞之分野¶
　　(今河南衞輝彰徳/懐慶北直大名)¶
自奎五度至胃六度是為降婁於辰在戍魯之分野(今/山)¶
　　(東兖/州)¶
自胃七度至畢十一度是為大梁於辰在酉趙之分野¶
<pb:KR2k0053_WYG_002-4b>¶
　　(今北直真定順徳/廣平山西大同)¶
自畢十二度至東井十五度是為實沈於辰在申魏之¶
　　分野(今山西太原平陽/遼沁澤潞四州)¶
自東井十六度至栁八度是為鶉首於辰在未秦之分¶
　　野(今陜西四川/雲南貴州)¶
自栁九度至張十六度是為鶉火於辰在午周之分野¶
　　(今河南洛陽南陽湖廣鄖陽襄陽均/州光化穀城棗陽徳安隨州應山)¶
自張十七度至軫十一度是為鶉尾於辰在已楚之分¶
<pb:KR2k0053_WYG_002-5a>¶
　　野(今湖廣廣西廣東廉州連州/四川夔州貴州銅仁黎平)¶
自軫十二度至氐四度是為夀星於辰在辰鄭之分野¶
　　(今河南開/封汝寕)¶
自氐五度至尾九度是為大火於辰在夘宋之分野(今/江)¶
　　(南徐/州)¶
<pb:KR2k0053_WYG_002-6a>¶
¶
<pb:KR2k0053_WYG_002-7a>¶
　　星紀(斗牛女/)¶
爾雅釋天星紀斗牽牛也¶
　　謹按爾雅本文星紀祗言斗牽牛而不及女然注¶
　　疏則曰丑為星紀初斗十二度終婺女七度¶
春秋元命苞牽牛流為揚州分為越國¶
　　謹按此以牽牛一宿主揚越不及斗女¶
周禮疏須女虛危元枵也齊青州分野自濟達河其象¶
　為天津絶雲漢之陽而岱宗為十二諸侯受命之府¶
<pb:KR2k0053_WYG_002-7b>¶
　下流得婺女為九河末流比于星紀與吳越同占南¶
　斗牽牛星紀也吳越揚州分野南斗在雲漢下流當¶
　淮海間為吳分牽牛去南河浸逺負豫章迄㑹稽南¶
　踰嶺徼為越分¶
　　謹按此亦以斗牽牛為星紀然婺女曰比于星紀¶
　　則亦分而仍合¶
杜預左傳注星紀在丑斗牛之次¶
史記天官書南斗為廟牽牛為犧牲婺女其北織女織¶
<pb:KR2k0053_WYG_002-8a>¶
　女天女孫也斗江湖牽牛婺女揚州¶
正義須女越之分野斗牛吳之分野¶
前漢書地理志粤地牽牛婺女之分野也今之蒼梧鬱¶
　林合浦交趾九真南海日南皆粤分也¶
祭邕月令章句自斗六度至須女二度謂之星紀之次¶
　越之分野¶
星經南斗牽牛吳越之分野揚州　又曰牽牛六星次¶
　一二星主南越明則王道昌　又曰牛七度天之闗¶
<pb:KR2k0053_WYG_002-8b>¶
　梁　又曰女前十二星近九坎東主十二國鄭北一¶
　星曰越¶
淮南星部名斗牽牛越須女吳¶
　　謹按此以斗牛為越而女專屬吳與諸家説互異¶
皇甫謐帝王世紀黄帝受命始推分星次以定律度自¶
　斗十一度至婺女七度(一名/須女)曰星紀之次於辰在丑¶
　(亦謂之/赤奮若)於律為黄鍾斗建在子今吳越分野¶
沈懐逺南越志南越之地牛女分野揚州之末土也¶
<pb:KR2k0053_WYG_002-9a>¶
唐書天文志南斗為吳分牽牛為越分婺女當九河末¶
　派比於星紀與吳越同占　又曰初南斗九度餘千¶
　四十二秒十二太中南斗二十四度終女四度自廬¶
　江九江負淮水南盡臨淮廣陵至於東海又逾南河¶
　得漢丹陽㑹稽豫章西濵彭蠡南涉越門迄蒼梧南¶
　海逾嶺表自韶廣以西珠崖以東為星紀之分也古¶
　吳越羣舒廬桐六蓼及東南百越之國南斗在雲漢¶
　下流當淮海間為吳分牽牛去南河寖逺自豫章迄¶
<pb:KR2k0053_WYG_002-9b>¶
　㑹稽南逾嶺徼為越分翼軫鶉尾也初張十五度餘¶
　千七百九十五秒二十二太中翼十二度終軫九度¶
　自房陵白帝而東盡漢之南郡江夏東達廬江南郡¶
　濵彭蠡之西得長沙武陵又逾南紀盡鬱林合浦之¶
　地自沅湘上流西達黔安之左皆全楚之分¶
唐書地理志嶺南古揚州之南境韶廣康端封梧藤羅¶
　雷崖以東為星紀分¶
韓愈曰踰甌閩而南皆百越之地於天文其次星紀¶
<pb:KR2k0053_WYG_002-10a>¶
杜佑通典揚州管斗吳之分野兼得楚及南越之交牽¶
　牛婺女越之分野¶
宋史嶺南當牛女之分¶
元史斗四度三十六分六十六杪入吳越分¶
明統志粤廣州牛女分野南雄韶州肇慶髙州雷州瓊¶
　州同惠州潮州牽牛¶
山堂考索牛女為越分¶
<pb:KR2k0053_WYG_002-11a>¶
　　翼軫¶
春秋元命苞軫星散為荆州¶
　　謹按此以軫一宿主楚不及翼¶
周禮疏翼軫鶉尾也楚荆州分野翼與觜張同象當南¶
　河之地軫在天闗之外當南河之南其中一星長沙¶
　逾嶺徼而南為東甌青邱之分安南諸州在雲漢上¶
　源之東陽宜屬鶉火而栁七星張皆當中州不得連¶
　負海之地故麗於鶉尾¶
<pb:KR2k0053_WYG_002-11b>¶
史記天官書翼為羽翮主逺客軫為車主風　又曰翼¶
　軫荆州¶
蔡邕月令章句自張十六度至軫六度謂之鶉尾之次¶
楚之分野¶
陳卓分配星度翼軫楚荆州　又曰桂陽入軫六度(今/連)¶
　(州/)¶
天文書東甌五星在翼之南張衡云主東越¶
唐書天文志翼軫逾南紀盡鬱林合浦之地(合浦今/廉州)¶
<pb:KR2k0053_WYG_002-12a>¶
輿地志東粤九郡俱屬禹貢揚州南境天文牛女分野¶
　惟廉州㫄蠡翼軫以廉地西接粤西南寕故星野皆¶
　同也¶
宋史天文志東甌五星在翼南蠻邦星也青邱七星在¶
　軫東南蠻之國號¶
明統志粤廉州翼軫¶
郭棐云天官書獨主南斗語稍濶畧明諸臣之作一統¶
　志也始考鏡於班固與僧一行之説以廣州九郡並¶
<pb:KR2k0053_WYG_002-12b>¶
　屬牛女而㫄蠡翼軫為廉州　又云連州屬桂陽郡¶
　領於荆州為翼軫之次一統志不載以統於廣也其¶
　州志仍屬鶉尾附見於此¶
　　謹按今連州陞直𨽻星野所當考正¶
<pb:KR2k0053_WYG_002-13a>¶
¶
<pb:KR2k0053_WYG_002-14a>¶
　　天市垣¶
鄭樵通志天市垣在房心東北主權衡主聚衆市中星¶
　衆潤澤則嵗實¶
宋兩朝天文志天市垣二十二星東西列各十一星其¶
　東垣南第二星曰南海第六星曰吳越¶
<pb:KR2k0053_WYG_002-15a>¶
　　三台北斗¶
論語摘輔象兖豫屬上台荆揚屬下級¶
史記天官書北斗七星所謂璇璣玉衡以齊七政衡殷¶
　南斗　又曰斗魁戴匡六星曰文昌宫魁下六星兩¶
　兩相比者名曰三能三能齊君臣和¶
星書北斗七星第一星曰天樞二曰璇三曰璣四曰權¶
　五曰玉衡六曰闓陽七曰瑶光石氏曰一主秦二主¶
　楚三主梁四主吳五主趙六主燕七主齊(按吳兼/吳越言)¶
<pb:KR2k0053_WYG_002-15b>¶
　又曰三台為天階太一躡以上下一曰泰階所以和¶
　隂陽而理萬物也¶
星經玉衡第六星主揚州常以五已之日候之¶
孟康曰泰階三台也下一台屬荆揚荆揚粤也¶
宋天文志三台六星兩兩而居其西近文昌二星曰上¶
　台為司命下台主荆揚¶
廣雅布度定紀布州繫象徐揚屬權荆屬衡¶
　　據張輯廣雅以九州屬北斗(自徐州揚州荆州外/雍州屬魁兾州屬樞)¶
<pb:KR2k0053_WYG_002-16a>¶
　　(兖青二州屬機梁州/屬闓陽豫州屬瑶光)星止七而州有九盖合青于¶
　　兖合揚于徐也¶
　　謹按此分屬又與諸説互異¶
戴璟曰東粤於北斗在權星於三台在司命下星此不¶
　可易者¶
郭棐曰北斗第六星名闓陽權乃第四星主荆當從闓¶
　陽為是¶
<pb:KR2k0053_WYG_002-17a>¶
　　老人星¶
史記天官書弧直狼狼北地有大星名曰南極老人老¶
　人見治安常以秋分時候之於南郊¶
晉書天文志老人一星在弧南秋分之旦見於丙春分¶
　之夕入於丁常以秋分候之南郊明大則人主有夀¶
　天下安寕¶
天文書南極在丁¶
星書老人星常於秋分見丙丁之位按粤東盡溟海其¶
<pb:KR2k0053_WYG_002-17b>¶
　次居丙丁秋分之曙南極老人星見於其位南粤之¶
　星多於天下唐時有人行瓊海以八月時見南極老¶
　人星下有大星無數皆古所未名星經所不能載¶
宋中興天文志南極老人在弧矢南司天下人民夀算¶
　葢北極在丑艮故南極在未坤南極入地三十六度¶
　不可得而見也故其精神出地以見乎南謂之南極¶
　老人然其出地亦不甚逺故隐見不常見則為祥其¶
　勢位等威葢與中斗相埒以輔上帝故雖在井分井¶
<pb:KR2k0053_WYG_002-18a>¶
　不得而司之也¶
　　熒惑星(熒惑傳以十月入朝太㣲出行列宿二/嵗而周天出入無常故不繪圖而附後)¶
史記天官書察剛氣以處熒惑曰南方火主夏日丙丁¶
　心為明堂熒惑廟是也　又曰吳楚之疆候在熒惑¶
　占於烏衡¶
星經熒惑主衡山荆揚交州¶
晉書天文志熒惑曰南方夏火禮也視也主楚吳越以¶
　南¶
<pb:KR2k0053_WYG_002-18b>¶
天文書熒惑主楚越丙主楚戌主吳越¶
唐書天文志星紀鶉尾以負南海其神主於衡山熒惑¶
　位焉¶
宋中興天文志熒惑色赤比心大星大小類填遇有道¶
　之分則循軌順行天下義寕年榖順成主南方¶
　　以上總圖分圖及雜引考證復採舊志及各府志¶
　　可備叅訂者列左¶
舊省志夫司天在南土則日中星烏尚矣顧其事專於¶
<pb:KR2k0053_WYG_002-19a>¶
　授時若夫宿離經紀則非分星莫辨遡其始葢與律¶
　度相凖後寖廣之以察禨祥春秋史墨有占姑不逺¶
　述第以世紀考之自斗十一度至婺女七度為星紀¶
　揚州吳越之次於辰在丑律為黄鍾斗建在子此其¶
　較著也其間又或分星分度不同天官書獨主南斗¶
　語稍濶畧迨明之作志始考鏡於班固與僧一行之¶
　説以廣州九郡並属牛女而旁蠡翼軫為廉州燦然¶
　辨矣若陳卓分星以配郡僅取諸吳越故疆而東南¶
<pb:KR2k0053_WYG_002-19b>¶
　負海諸郡不入儒者錮於方位又疑星紀北而吳越¶
　在南顧昔人以表景揆度計一度可二千九百三十¶
　餘里今盡計吳越及濵海之地以配度數尚為有餘¶
　律始黄鍾故星紀為日月五星之中道其南北相直¶
　精氣必逺而相麗屬倘置海國於度外不占又欲其¶
　封域與星皆不逺咫尺此何藉於保章氏哉¶
廣州府志綜全粤而言分星大槩屬之斗牛女而又分¶
　出廉州屬于翼軫唐天文志曰翼軫逾南紀盡鬱林¶
<pb:KR2k0053_WYG_002-20a>¶
　合浦之地今之廉州建于唐盖漢之合浦郡也考廣¶
　郡一十七屬連州與連陽二縣之分野亦屬翼軫葢¶
　連州於漢為桂陽𨽻于荆州連陽二邑皆桂陽之境¶
　當居翼軫之次故漢書地理志曰楚地翼軫之分野¶
　南郡桂陽等郡屬焉晉天文志曰翼軫楚荆州今桂¶
　陽入軫六度是也此一郡分星之有異者¶
　考諸家分星之説雖度數或有不同要皆屬之牛女¶
　為多但史記天官書謂越之平熒惑守斗而西漢天¶
<pb:KR2k0053_WYG_002-20b>¶
　文志亦謂元鼎中熒惑守斗斗越分也未幾越平星¶
　文實應之又似乎越之分野專在於斗或以度數論¶
　之粤得南斗為多云¶
韶州府志明舊志云韶州屬牛女之分星紀之次¶
南雄府志郡守陸世楷曰周制保章氏以列星配合九¶
　州謂之分野而天官書因之然有地南而星北地西¶
　而星東地狹而星多地廣而星少者談天之家類如¶
　聚訟焉考嶺南古揚州境周禮斗牛女當揚州之域¶
<pb:KR2k0053_WYG_002-21a>¶
　春秋元命苞牽牛流為揚州史記斗江湖牽牛&KR0276;女¶
　揚州魏晉書俱自斗十一度至女七度為星紀吳越¶
　分野于辰在丑故廬江以南盡于珠崖皆揚州分域¶
　至考續隋書鶉尾擁篲而占在吳越鶉尾者翼軫也¶
　是吳越亦與楚同分而歐必元之志粤省也嘗主之¶
　矣葉春及志端州則又揆北極逺近謂尾箕當閩越¶
　之南楊載鳴志惠州亦謂惠宜殷乎尾箕在斗牛下¶
　而以南粤録左帶牛頭右據龍尾為證即諸家互異¶
<pb:KR2k0053_WYG_002-21b>¶
　而斗牛女三宿又似去粤差逺焉然明之一統志專¶
　主班與一行之之説以廣州九郡並属牛女而旁蠡¶
　翼軫為廉州至為確當雄州則在漲海以北梧藤封¶
　以東欲以一隅之地而占之于参之旁氐之下以騐¶
　其祥異豈能尺寸而量而毫髪無所失乎然若代郡¶
　入東井二十八度太原入東井二十九度則各郡柝¶
　之而雄之度數宜稽也又若魏徙大梁而西河合于¶
　東井秦拔宜陽而上黨入于輿鬼則鄰郡接之而雄¶
<pb:KR2k0053_WYG_002-22a>¶
　之躔次又宜别也是皆不可以不審也要之斗為天¶
　廟牛為闗梁婺女為少府其候不一各以類應此在¶
　司天者慎推步以騐懸象即諸家同異之説亦漸有¶
　所折中矣¶
　郡守黨居易曰分野之説前陸世楷論之詳已獨以¶
　代郡兼井六度太原入井二十度分析之則雄之度¶
　數宜稽也按輿地志東粤九郡俱屬禹貢揚州南境¶
　天文牛女分野惟廉州旁蠡翼軫以廉地南接粤西¶
<pb:KR2k0053_WYG_002-22b>¶
　南寕故分野皆同也今以分星考之斗牛女同在丑¶
　宫斗二十二度牛七度女十一度九江斗一度廬江¶
　斗六度丹陽斗十六度豫章斗十度雄之非斗明已¶
　若牛星則㑹稽在其一度臨淮入其四度廣陵入其¶
　八度而牛之度已盡雄之去三郡為差逺泗水則入¶
　女二度六安入女六度而女之所屬又全雄之去二¶
　郡為尤逺必欲明其度意者其在牛女之界歟又以¶
　魏徙大梁而西河合于東井秦拔宜陽而上黨入于¶
<pb:KR2k0053_WYG_002-23a>¶
　輿鬼以鄰郡辦接而雄之躔次又宜别也攷二十八¶
　宿分𨽻言之大約四正子午夘酉則得三宿子得女¶
　虛危而齊當之邜得氐房心而宋當之午得栁星張¶
　而周當之酉得胃昴畢而趙當之其餘每宫止躔二¶
　宿丑與子二宫得介女金女土之間而吳當之揚粤¶
　皆古吳地丑其雄之躔次歟凡此者皆前人之所欲¶
　詳也考辨於此庶幾按圖而索驥不至於差謬歟¶
惠州府壬寅志夫斗牛女非天之北乎吳粤非地之南¶
<pb:KR2k0053_WYG_002-23b>¶
　乎以北分南何居乎天地南北東西殊也曷殊乎天¶
　之運也平地之倚也欹人處地上觀天之半而已天¶
　雖有北實交地中必平旋而南焉夫然後人得而見¶
　也是故爾殊也殊則列宿皆然矣曷獨斗牛女分吳¶
　越乎曰二極適中是謂天腹列宿成象或則上焉或¶
　則下焉斗牛女之象葢成於厥下矣故其旋而見也¶
　殷乎南耳吾嘗仰而觀之見其烱然在天市垣之南¶
　也以分吳越不亦宜乎然則惠亦同分矣曰惠雖同¶
<pb:KR2k0053_WYG_002-24a>¶
　分而實有不同焉者夫惠在吳之南尾箕在斗牛之¶
　下惠宜若殷乎尾箕南粤録曰左帶牛頭右據龍尾¶
　夫盖有所受乎乃今以占幽并焉吾恐南北不胥殷¶
　矣抑天一度二千九百三十二里俯視齊州豈直九¶
　點烟哉而何疑乎惠之尾箕耶¶
　　謹按此説獨以惠殷尾箕據南粤録之言恐非垂¶
　　信¶
丙辰志分野所屬惟斗牛女之地極逺九州之域揚獨¶
<pb:KR2k0053_WYG_002-24b>¶
　數倍而大是皆不能究知其端委矣然保章氏以星¶
　土辨九州而粤為揚州之南境其説所從来乆逺夫¶
　粤至秦乃通中國則保章氏時粤猶未入職方而固¶
　以揚之分野槩之其果然歟即以占全粤猶懼其疏¶
　閡矣况惠一隅乎故某不欲詳之語曰天道逺人道¶
　邇六合之外聖人存而不論有以哉¶
潮州府志黄佐廣東通志纎悉具備而獨缺於分野毌¶
　亦以天道逺而叵測乎顧三才之故即一郡不可不¶
<pb:KR2k0053_WYG_002-25a>¶
　備也夫體國經野必先别其分星而分星以斗牛為¶
　首日月五星起於斗宿由斗牛以紀星故曰星紀所¶
　以攷和順而詔修應也潮𨽻廣東之東廣在漢為南¶
　越地在春秋為百越地在禹貢為揚州之域其次為¶
　星紀其宿為牽牛其辰丑至明一統志及分野書閩越¶
　諸郡俱牛女分野獨惠州專屬須女而潮州專属牽¶
　牛豈星紀之次本有定分而潮惠所應又有不可混¶
　而無别者與古之辰次與節氣相係各據當時歴數¶
<pb:KR2k0053_WYG_002-25b>¶
　與嵗差遷徙不同而臺歴司察其分主而以潮州屬¶
　牽牛與或舊志牛女之分其説然與夫揚州分野僅¶
　天下之半而潮州不足以當其百一區區星紀之説¶
　芒芴不可質度何也¶
肇慶府志經星凡百一十八名積數七百八十三星皆¶
　有州國官宫物類之象肇慶雖東粤一隅於星兼屬¶
　斗牛女其伏見早晚虛實濶陿及五星所行合散躔¶
　次動闗禨祥歴代所記猶有存者¶
<pb:KR2k0053_WYG_002-26a>¶
　　謹按葉春及志肇慶星野亦謂殷乎尾箕與惠郡¶
　　壬寅志議論多同兹不贅引¶
高州府志分野不見于經而昉于保章詳於歴代之史¶
　故粤占牛女由来乆矣夫揚在往古九州之一耳今¶
　則南紀半附于揚而揚之有廣廣之有髙弹丸黒子¶
　舍牛女将安麗之然五星聚東井而應于粤熒惑守¶
　南斗而亦應于粤考諸星經並以吳越當南斗分分¶
　數不同其應懸逺倘所謂有分星無分野是耶非耶¶
<pb:KR2k0053_WYG_002-26b>¶
廉州府志南粤之地自遷固以来皆以為屬星紀牛女¶
　之分惟唐僧一行謂韶廣封梧藤羅富雷南及珠崖¶
　自此而東為星紀其西屬鶉尾宋歐陽修唐書謂自¶
　昭象龔繡容及廉以西為鶉尾之墟故明朝清類天¶
　文以及統志皆以廉属翼軫合楚分(按地志有以廣/東為揚州南境)¶
　(廣西為荆州南境梧踰高凉之北廉遶潯邕之南藤/梧封以東為牛女則廉潯邕當為翼軫諸説不同但)¶
　(考宋熙寕八年十月彗星見軫未幾交/阯擾欽廉邕三州則廉在軫也明矣)¶
雷州府志星野之説以僧一行之論為確不以地理方¶
<pb:KR2k0053_WYG_002-27a>¶
　位南北而定也三代以前嶺以外不入職方故止於¶
　荆揚吳越之占止於斗牛女舊矣嶺以外要以上下¶
　流别之附海者屬牛女廣潮惠雷瓊及邊海之縣是¶
　也若自肇雄韶髙皆直翼軫此其大較矣¶
　　謹按此以肇雄韶髙皆直翼軫恐非確據¶
瓊州府志瓊郡分野屬揚州之域星紀之次&KR0276;女初二¶
　度六分三十八杪(粤屬牽牛六度而瓊地方千里只/屬&KR0276;女二度葢女初二度孤懸星)¶
　(紀之次與瓊地千餘里孤懸大海之中殆相類也且/&KR0276;女之宿為度凡十有一而其初二度不離星體星)¶
<pb:KR2k0053_WYG_002-27b>¶
　(體所臨之地氣尤獨鍾故於瓊也巋然黎&KR0276;一山挺/峙天外耳  以上舊志原文郡守賈棠曰&KR0276;女雖天)¶
　(星實非女宿瓊郡有黎母山舊傳山中有女出自卵/中誕生黎類遂名黎母因以黎母名山亦稱黎&KR0276;山)¶
　(因人命名本與天星無與更考&KR0276;星乃女宿傍小星/例不得與列宿同司分野瓊属女宿非屬&KR0276;星此理)¶
　(甚明不/可誣也)¶
　南海北極出地一十五度(史曰南逾珠崖葢逾珠崖/而南盡海而止也止有十)¶
　(五度者地既卑下又以黎母五指諸山蔽乎其北故/北極出地度止此耳  按帝王世紀云自斗十一度)¶
　(至女七度為吳越分與陳卓魏志同而蔡邕月令起/斗六度至女五度獨曰越分其説又與漢書熒惑守)¶
　(南斗語合豈象著于上自有常度而人自下觀之乃/有差殊邪  以上舊志原文郡守賈棠曰天地之體)¶
<pb:KR2k0053_WYG_002-28a>¶
　(本圓古人既以物喻之矣然天體動而不息衆星經/也日月五星緯也晝夜四時日月運行莫不於經緯)¶
　(測之惟北辰北極如磨之臍如輪之軸居其所而不/動是天之樞紐也昏旦四時日月躔度者於是測之)¶
　(然北極居北自近望之出地甚髙漸南漸逺漸見其/低矣瓊郡視北極出地纔十五度以逺故也故天文)¶
　(家繪天為圓圖北極天樞紫㣲垣謂之常現不隐之/星以昏旦皆見之也太㣲天市二十八宿即不能常)¶
　(現升於昏者必没於旦見於春者恒隐於秋窮終嵗/之仰測始得盡見之至圖之邊際又為常隐不見之)¶
　(域外此非無星辰也以其去人甚逺漸逺漸低而漸/沒於地耳日月之出沒亦猶是理也既有常見不隐)¶
　(之區即有常隐不現之域天體甚大人迹罕窮見此/者既不能見彼則海外異域之人亦必見彼而不見)¶
　(此故越裳氏之國不見北斗而出塞萬里至於南視/北斗葢所居異而所見亦不同以此理推之則中原)¶
<pb:KR2k0053_WYG_002-28b>¶
　(十五省北極出地之高下所謂移轍異視皆有自然/之理而又何怪乎瓊郡視北極出地之卑乎若謂黎)¶
　(母五指之山蔽之故出地止此然則郡城本在黎母/五指之北又何能蔽北望之目乎為此説者盖亦勿)¶
　(思/矣)¶
羅定州志禹貢揚州之境實兼荆州諸家分野之説多¶
　屬星紀明統志輿圖志蒼梧地域屬荆天文次牛女¶
　羅舊屬蒼梧地以仰儀法推之則星紀北懸而吳越¶
　南應其光所燭處是為星紀則於辰為丑於律為黄¶
　鍾於五星為熒惑於北斗為權於三台為司命下星¶
<pb:KR2k0053_WYG_002-29a>¶
　明矣占候者尚有考焉¶
連州志連在禹貢為荆州之域劉禹錫云與荆楚同星¶
　分與番禺犬牙相錯故從地則屬楚從水則𨽻之廣¶
　州今辨其躔次表其形勝則固翼軫之分野也古云¶
　桂陽入軫舊矣¶
　　占驗(缺/)¶
　　謹按天人感應道至㣲也周禮保章氏其職止於¶
　　詔政序事不言徴騐孔子序論六經紀異而已漢¶
<pb:KR2k0053_WYG_002-29b>¶
　　司馬遷天官書星術風雲俱有經緯而近事休咎¶
　　不見㸃畫且曰臯唐甘石論其占驗凌雜米鹽然¶
　　則占騐之説多近附㑹瑣屑之見可知葢格天之¶
　　道自有大本大原天子有道天庥疊至固恃乎存¶
　　誠主敬之聖學而指某瑞為某事之丕應印定軌¶
　　轍可乎守土之大臣亦然率厥職而雨暘時若年¶
　　穀順成矣保家之庶人亦然盡其性而天君泰然¶
　　百體從令矣書曰王省唯嵗卿士唯月師尹唯日¶
<pb:KR2k0053_WYG_002-30a>¶
　　此通乎上下之説也而要其感於呼吸捷於影嚮¶
　　遷於須臾又何可膠柱之論臆㫁員機管窺之識¶
　　輕言垂象鄰於誣而益之疑耶故占騐一則缺而¶
　　有待可也¶
　　雜引(諸家所言有闗推測者謹附數/則不敢廣引無稽以滋糾紛)¶
唐書天文志一行以為天下山河之象存乎兩戒南戒¶
　自岷山嶓冡負地格之陽東及太華連商山熊耳外¶
　方桐柏自上洛南踰江漢擕武當荆山至於衡陽乃¶
<pb:KR2k0053_WYG_002-30b>¶
　東循嶺徼達東甌閩是謂南紀(北戒/不録)　江源自南紀¶
　之首循梁山南徼達華陽而與地絡相㑹並行而東¶
　及荆山之陽分而東流與漢水淮瀆相為表裏謂之¶
　南河(河源/不録)自江源循嶺徼南東及海為蠻越觀兩河¶
　之象與雲漢之所始終而分野可知矣¶
　　據河分兩戒之説元明以来精於測騐者往往譏¶
　　其踈謬通雅云星土分野唐志為詳然自西法圖¶
　　成則兩戒之説荒唐矣(利瑪竇為兩圖一載中土/嘗見之星一載中土未見)¶
<pb:KR2k0053_WYG_002-31a>¶
　　(之星天河自井接尾箕盡垓埏萬方而分/度界之真可决從古之疑此本江西志)¶
宋蔡戡曰分野之説肇自黄帝星文之學源于甘石其¶
　所從来逺矣遷固范氏之説以斗女為吳越分而翼¶
　軫為荆楚分凡欲知星文之所係先考郡國之所屬¶
　可也方少康庶子之始封而為越國都於㑹稽其後¶
　勾踐又以㑹稽而伯閩王揺趙佗尉之王也一都東¶
　甌一都番禺其地皆北接吳之境土故前代多以吳¶
　越並稱而史或謂之揚粤以粤亦揚州之分也凡遷¶
<pb:KR2k0053_WYG_002-31b>¶
　固以來謂斗牛女為吳越之分野並屬揚州者皆指¶
　粤之東界¶
元史歴志列宿古用闚管今新制渾儀測用二線所測¶
　度數分秒與前代不同斗二十五度二十分牛七度¶
　二十分女十一度三十五分翼十八度七十五分軫¶
　十七度三十分黄道宿度斗二十三度四十七分牛¶
　六度九十分女十一度三十二分翼二十度九分軫¶
　十八度七十五分黄道十二次宿度斗三度七十六¶
<pb:KR2k0053_WYG_002-32a>¶
　分八十五秒入星紀之次辰在丑女二度六分三十¶
　八秒入元枵之次辰在子張十五度二十六分六秒¶
　入鶉尾之次辰在已軫十度七分九十七秒入夀星¶
　之次辰在辰¶
　¶
　¶
　¶
　¶
<pb:KR2k0053_WYG_002-32b>¶
　¶
　¶
　¶
　¶
　¶
　¶
　¶
　廣東通志卷二¶
