# -*- mode: mandoku-view; -*-
#+TITLE: 廣東通志
#+DATE: 2015-08-24 22:42:59.409567
#+PROPERTY: ID KR2k0053
#+PROPERTY: BASEEDITION WYG    
#+PROPERTY: JUAN 卷五十一
<pb:KR2k0053_WYG_051-1a>¶
欽定四庫全書¶
　廣東通志卷五十一¶
　　風俗志¶
　　粤為炎服地多燠而少寒寒少則氣不藏燠多則¶
　　氣易洩故南方君子好以節義文章著而或失之¶
　　輕颺其小人務本力田亦或未知學道載稽曩轍¶
　　代醇代疵恭惟¶
聖天子嘉惠元元有加無已¶
<pb:KR2k0053_WYG_051-1b>¶
　令甲所布月吉所頒家喻而戸曉矣復設觀風整俗¶
　　之使務令海隅日出罔不率俾焉爰為搜輯前編¶
　　爬梳往䇿匪課虚而叩寂將彰往以察來以見一¶
　　道同風登三咸五葢在斯矣志風俗¶
　　省總¶
　東南曰揚州其民二男五女(周禮職/方氏)¶
　越揚也謂發揚也又其性輕揚也(爾雅/注)¶
　越楚則有三俗　浙江南則越　南楚好詞巧說少¶
<pb:KR2k0053_WYG_051-2a>¶
　信　九疑蒼梧以南至儋耳者與江南大同俗　楚¶
　越之地地廣人稀飯稻羮魚或火耕而水耨果陏蠃¶
　蛤不待賈而足地勢饒食無饑饉之患以故呰窳偷¶
　生無積聚而多貧是故江淮以南無凍餓之人亦無¶
　千金之家(史/記)¶
　揚越之地少隂多陽其人疏理鳥獸希毛其性耐暑¶
　　越人愚戅輕薄綿力薄材不能陸戰　信巫鬼重¶
　淫祀文身斷髮以避蛟龍之害　儋耳珠厓郡民皆¶
<pb:KR2k0053_WYG_051-2b>¶
　服布如單被穿中央為貫頭(前漢/書)¶
　交州荒裔水與天際越裳自南荒服之外　南海之¶
　宇聖武是恢稍稍受羈遂遵黃支杭海三萬來牽其¶
　犀(揚雄交/州箴)¶
　荆揚角徵㑹氣漂輕人聲急其泉酸以苦(河圖括/地象)¶
　交州所統雖置郡縣而言語各異重譯乃通(後漢/書)¶
　揚州漸太陽位天氣奮揚履正含文故取名焉(太康/地理)¶
　(志/)¶
<pb:KR2k0053_WYG_051-3a>¶
　宅土熇暑封疆瘴癘或魋結而左言或鏤膚而鑽髮¶
　或明發而嬥歌或浮泳而卒歲(左思魏/都賦)¶
　士女佇眙工賈駢坒紵衣絺服雜沓漎萃　富中之¶
　甿乘時射利競其區宇則并疆兼巷矜其宴居則珠¶
　服玉饌　𢎞舸連軸巨艦接艫飛雲葢海制非常模¶
　篙工楫師選自閩禺習御長風狎翫靈胥　鏤身之¶
　卒比飾虬龍亄費錦繢鵰悍狼戾　江湖險陂物産¶
　殷充士有陷堅之銳俗有節槪之風(左思吳/都賦)¶
<pb:KR2k0053_WYG_051-3b>¶
　江南之氣躁勁厥性輕颺(晉/書)¶
　人性輕悍質直任信(隋/書)¶
　嶺南二十餘郡土皆下濕號為瘴癘(隋/志)¶
　衣卉麫木巢山館水(張說/記)¶
　冬寒不嚴地恒洩(韓愈/詩)¶
　嶺南氣候不常菊花開時卽重陽涼天佳月卽中秋¶
　不須以日月為斷也又云四時俱是夏一雨便成秋¶
　又云嶺南萬户皆春色(蘇軾/記)¶
<pb:KR2k0053_WYG_051-4a>¶
　人物富庶商賈阜通(陳若/沖記)¶
　人物粤産古不多見見必奇傑(楊萬里二/公祠記)¶
　嶺南溟海浥潤温風徐來是謂東南之仁氣瀕海地¶
　卑土薄故陽燠之氣常洩隂濕之氣常盛(李西美/攝生論)¶
　地無曠原沃壤刀耕火種最為勤苦(元/志)¶
　海濵遐陬冠昏喪祭悉遵典禮藹然無異於中州(明/新)¶
　(志/)¶
　月令春正月李桃花盛柔桑可採二麥黃老圃種薑¶
<pb:KR2k0053_WYG_051-4b>¶
　剪韭田功旣興二月雷發聲虹蜺見魚苗生蜆降於¶
　霧木綿橘柚華是月也農功畢作三月温風至梅子¶
　熟梹榔苞拆催耕鳴田蛙皷吹夏四月榴火明榕成¶
　䕃紫菱照水樹蘭綴珠白雨以時至(俗曰半晴半/雨早禾天)五¶
　月朱荔熟椰含漿蟬大噪鈎割鳴年早穀登場(早禾/自播)¶
　(種始計百日可/割俗名抛犂望)六月白雨足西潦至&KR0275;母乘潮芭蕉¶
　垂荔奴早熟(龍眼曰早花者以/六月六日可食)是月也新穀旣升亟¶
　播晚種(俗曰/翻藁)秋七月秧針碧蓊田浮蝴蝶營繭是月¶
<pb:KR2k0053_WYG_051-5a>¶
　也暑始酷爍石流金八月木芙蓉華梨栗熟芋可剝¶
　秥始穫河魨乘潮至九月木樨瘴發紅&KR1538;登白欖落¶
　嘉魚出於峽大秥始穫菊有黃華冬十月嶺梅開八¶
　蠶功畢橘柚垂實潮田盡登是月也霜始下氣乃寒¶
　十一月桃始華冬笋茁楓漸丹鷓鴣蔽葉山花時茂¶
　畬田布種是月也農斂穀屯囷涸塘以漁十二月水¶
　仙來賔梅乃大放風蘭賀春青陽漸暢草木萌動¶
　歲時迎春日競看土牛或灑以菽稻名曰消疹啖生¶
<pb:KR2k0053_WYG_051-5b>¶
　菜春餅以迎生氣元日禮神賀節上元觀燈或作鞦¶
　韆百戲十六夜婦女走百病擷取園中生菜曰采青¶
　十九日掛蒜於門以辟惡廣州謂為天穿日作餺飥¶
　禱神曰補天穿二月祭社分肉小兒食之使能言入¶
　社後田功畢作(諺曰嬾/人傍社)十五日花朝至三月上已祓¶
　禊清明插栁於門其前五日始一月中掃墓郊行謂¶
　之踏青亦曰剷草俗曰壓紙以楮置墳上也(嶺南雜/記云宗)¶
　(孫盛者堆/如積雪)四月八日浮屠浴佛五月朔日祀祖先五¶
<pb:KR2k0053_WYG_051-6a>¶
　日飲蒲酒饟角黍鏤艾虎書朱符為兒女佩採蓮競¶
　渡至五日乃止(廣州有逾月者奪標較勝往往成訟/今此風已戢惟大洲龍船高大如海)¶
　(舶具魚龍百戲積物力至三十年一出出則諸鄉舟/行以從懸花毬繡囊香溢珠海孫仲衍所云天香茉)¶
　(莉素馨/國是也)夏至日擘荔薦祖考磔犬以辟隂氣七月七¶
　日曝衣書家汲井華水貯之以備酒漿曰聖水兒女¶
　以花果作供捕蜘蛛乞巧十四日浮屠盂蘭盆㑹剪¶
　紙為衣以祀其先望日以龍眼花果相餽遺曰結緣¶
　二十五日士庶多為蒲澗逰(廣州相傳安期生以是/日升仙自古有遨頭㑹)¶
<pb:KR2k0053_WYG_051-6b>¶
　八月望夜賞月尚剥芋食螺重陽有墓祭者亦曰登¶
　高細民放風鳶(風鳶之戲自古有之或云因天地之/風候以舒小兒之氣而除内熱但廣)¶
　(州則以重陽若瓊州則於五月南風盛時截竹/綳布績藤為繩放之聲聞數里鳶製大可十倍)十月¶
　朔日以五斂雜芥菜食辟寒氣舉火星醮(廣州禳囘/禄闤闠次)¶
　(第行之自十月/朔至於歲暮)冬至作冬糍祀祖有祭墓者臘月念¶
　四日為小年夜祀竈用爆竹飴餹除夕祀祖家人聚¶
　飲曰團年酒圍坐達旦曰守歲相遺以物曰餽歲易¶
　桃符小兒賣痴獃此粤俗大較也他若韶之十月朔¶
<pb:KR2k0053_WYG_051-7a>¶
　日以米糍作犒牛㑹雄之寒食日上壠以烏糯飯祭¶
　墓九月上日建九皇㑹惠之三月賽東岳宫士女沿¶
　街膜拜中元日家家掛楮曰弔田錢潮之正月五日¶
　後儺以禳災上元日鬭輋歌(輋音斜俗字/卽山歌也)肇以花朝¶
　賽社高以穀熟時取戌日為臘廉之高涼以十月為¶
　歲首以亥為市雷以己酉為臘瓊之五月　關帝會¶
　士女各荷紙校以禱罪祈福¶
　歲占立春微雨兆有年諺云乾冬濕年禾黍滿田(各/府)¶
<pb:KR2k0053_WYG_051-7b>¶
　(皆然惟瓊州相反曰冬濕年乾/禾米滿倉冬乾年濕禾米少粒)諺曰春寒春暖春暖¶
　春寒　朔日雨主一月多雨每月交二十五日雨主¶
　次月有雨曰隔月雨　春霧晴秋霧雨冬霧不寒夏¶
　霧不暑　正月八日為穀日晴為祥雨為災　三月¶
　十六為黃姑浸種日西南風主大雨　三月二十三¶
　為天后誕日前後必有風雨　六月十二日俗謂彭¶
　祖忌必有大風雨舟行忌之　四月八日雨多則荔¶
　子多蛀而落　四月二十俗曰小分龍五月二十俗¶
<pb:KR2k0053_WYG_051-8a>¶
　曰大分龍皆宜雨不雨則歲歉　五月有三卯占有¶
　年　嶺南錄云梅雨後涼風一月曰舶掉風舶掉者¶
　白撞之轉音也粤當四五月時晴天片雲雨頃刻至¶
　者曰白撞諺云早禾望白撞翻藁望偷淋偷淋者夜¶
　雨也　霜降日有風則穎不實諺曰禾忌霜降風¶
　寒露日不宜雨諺曰不忌霜降風只怕寒露雨　鵲¶
　巢占風巢高風大巢低風小　水氣腥為&KR0275;風之兆¶
　斷虹曰&KR0275;母　冬有紅霞北風卽起謂之攪霜風諺¶
<pb:KR2k0053_WYG_051-8b>¶
　曰朝三晚七日午風囘不半日子夜翻風日又日¶
　瓊州以海水占年諺曰海水莫熱禾穀將結海水其¶
　涼禾穀登場¶
　潮汐潮朝潮也汐夕潮也統謂之潮潮與月相應余¶
　靖云月臨卯酉則水漲乎西東月臨子午則潮盛乎¶
　南北彼竭則此盈者是也然月順天右行積三十日¶
　一周天故其臨子午卯酉時有先後故潮因之亦有¶
　晝夜早暮之不同粤潮分五節朔至初三十六至十¶
<pb:KR2k0053_WYG_051-9a>¶
　八潮夏辰冬午春秋已汐夏戌冬子春秋亥此之謂¶
　平初四至初六十九至二十一潮夏已冬未春秋午¶
　汐夏亥冬丑春秋子此之謂落初七至初九二十二¶
　至二十四潮夏寅冬辰春秋卯汐夏申冬戌春秋酉¶
　此之謂敗初十至十二二十五至二十七潮皆同上¶
　惟春則已時汐皆同上惟春則亥時此之謂起十三¶
　至十五二十八至三十潮夏卯冬已春秋辰汐夏酉¶
　冬亥春秋戌此之謂旺大抵潮於寅則汐於申兩辰¶
<pb:KR2k0053_WYG_051-9b>¶
　而盈兩辰而縮朔後三日明生而潮壯望後三日魄¶
　見而汐湧仲春月落水生而汐微仲秋月明水生而¶
　潮壯隂陽消息不失其時故曰潮信若夏秋之際朝¶
　潮未落夕汐乘之駕以&KR0275;風前後相蹙海水沸溢是¶
　曰沓潮此則潮之變水之不能應其節者也廣州以¶
　潮之長為水頭潮之消為水尾漁者每於消長時得¶
　魚故云水頭魚多水尾魚少不如沓潮魚無大小而¶
　惟瓊州潮與諸郡異每月不潮不汐者二三日冬或¶
<pb:KR2k0053_WYG_051-10a>¶
　至三四日八九月潮勢獨大夏至大於晝冬至大於¶
　夜二十五六潮長至朔而盛初三大盛後漸殺十一¶
　二又長至望而盛十八大盛後又漸殺皆視月之盈¶
　虛為候瓊管志以為潮之大小隨長短星不繫於月¶
　之盛衰者非也其以瓊潮為半月東流半月西流者¶
　亦不盡然葢地形西北高東南下瓊雷兩岸相夾見¶
　水長而上則以為西流見水消而下則以為東流耳¶
　然陳讓有云天下潮汐皆同惟瓊海兩岸東西異流¶
<pb:KR2k0053_WYG_051-10b>¶
　每南岸水流東而長則北岸水流西而消北岸水流¶
　東而長則南岸水流西而消同此一海兩岸異流彼¶
　逆此順然東流日僅二十四刻西流則計時有九又¶
　或數日不流葢伏流也天后廟碑言十六七八九四¶
　日伏流可渡至中流始有怒濤乃東西合流處所謂¶
　中洋合巢浪是也凡潮水兩邊落至三尺中間潮心¶
　獨高俗謂之□水□者界也□水行乎江中其白如¶
　雪此坎中一陽之象故東西分流亦自有說總之諸¶
<pb:KR2k0053_WYG_051-11a>¶
　潮皆有一定之信其不同者則以地之有近遠故遲¶
　早不同海之有廣隘則消長略異也若以歲之十月¶
　自朔至十二日候潮朔日潮盛則來歲正月水必大¶
　餘日以次推之皆然此則水之神於節者也或曰瀕¶
　海漁人於十月初逐日取水衡其輕重以占來歲潮¶
　汐之大小其法尤為不爽云¶
　瘴候嶺南之地愆陽所積暑濕所居藴隆不宣一歲¶
　之中風雨燠寒罕應其候故蒸變而為瘴癘瘴有四¶
<pb:KR2k0053_WYG_051-11b>¶
　候青草黃梅瘴於春夏新禾黃茅瘴於秋冬皆草木¶
　之氣挾毒蟲惡蟄蒸鬱而成深山箐林之中香花瘴¶
　尤酷木樨開時山嵐氣隨之而發行者聞異香出林¶
　味如桂菊毒易中人近海州郡地氣稍舒風濤變動¶
　諸瘴少作唯山澤間蓬蓬勃勃鬱結如火不散當唐¶
　宋時以新春儋崖諸州為仕宦畏途今者瘴烟大豁¶
　險隘盡平山川疎暢中州清淑之氣數道相通葢調¶
　燮之功鉅矣¶
<pb:KR2k0053_WYG_051-12a>¶
　冠昏喪祭古冠禮中州少行粤之樂昌仁化猶采典¶
　禮遵用三加諸郡縉紳之族間有行之者率簡畧從¶
　事臨娶始冠其大較也　婚禮用㯽榔椰子之屬以¶
　當委禽親迎唯士夫行之然以閥閲相高時有詬誶¶
　者娶必以二十前後為率南韶細民多童昏而少嫁¶
　瓊俗有先贅而後娶　喪禮昔有用樂如蘇軾鐘鼔¶
　不分哀樂事所譏者諸郡或相沿未變近來士夫悉¶
　遵丘濬儀節矣俗祭用七至四十九日而止親戚誄¶
<pb:KR2k0053_WYG_051-12b>¶
　奠主人報禮元志所謂喪葬必盛餚饌以待送客是¶
　也俗尚佛事有識者亦為之曰習俗固然青鳥家言¶
　惑俗已久有停棺數十年不葬者近奉嚴禁俗亦稍¶
　變　祭禮舊四代神主設於正寢今多立祠堂置祭¶
　田春秋二分及冬至廟祭一遵朱子家禮下邑僻壤¶
　數家村落亦有祖㕔祀事歲時薦新惟清明則設墓¶
　祭有行之重九冬至者諸郡不同¶
　方言俗字古稱鴃舌者為南蠻猺岐諸種是也自秦¶
<pb:KR2k0053_WYG_051-13a>¶
　以中土人與趙佗風俗已變東晉南宋衣冠望族向¶
　南而趨占籍各郡於是言語不同省會音柔而直歌¶
　聲清婉可聽唯東新各邑平韻多作去聲西北韶南¶
　連州地連楚豫言語大畧相通其聲重以急惠之近¶
　廣者其音輕以柔唯齊與灰庚與陽四韻音同莫辨¶
　興寧長樂音近於韶謂我為哎廣人呼為哎子東至¶
　潮語同閩有音無字與廣人語多不通肇高廉雷土¶
　音畧與省會相合而舌本强廣州呼人曰個畜曰隻¶
<pb:KR2k0053_WYG_051-13b>¶
　而諸郡相反瓊島孤懸海外音與潮同雜以閩人間¶
　有與㢘州相似類廣西梧州音者名西江黎語云廣¶
　州謂父曰爸(音/巴)亦曰爹母曰媽(音/馬)亦曰□(音拿/上聲)謂風¶
　亦曰□卽&KR0275;母之說也謂子曰崽(音/宰)亦曰仔凡物之¶
　小者亦曰仔良家子曰亞官仔(廣州多用/亞字發語)奴僕曰弟¶
　仔惠州曰賴子言為主人所賴也謂平人曰獠嶺北¶
　人曰外江獠指外省人言語曰蠻聲呵橫恣者曰蠻¶
　澄鋹劉鋹龔澄樞古粤人之橫逆者也肇人自稱曰¶
<pb:KR2k0053_WYG_051-14a>¶
　儂與吳近稱外祖父曰公低亦曰翁爹外祖母曰㜑¶
　低子女晚生者多名曰孻(盡子也音/賴平聲)或曰屘(尾子也/音米)¶
　貴而故賤其名使易育曰狗仔美人之貌曰靘呼顛¶
　者曰廢遊戲曰則劇順德曰仙新會曰了廣州謂來¶
　曰黎走曰趯取物曰邏謂欺曰到謂卵曰春食飽曰¶
　□(音/救)數物之束者曰一子二子家曰一主穀曰一造¶
　瓊州數尚六禾六束曰一把錢六百曰一串物六十¶
　觔曰一担潮州以錢八十為一佰高雷諸郡搆茆以¶
<pb:KR2k0053_WYG_051-14b>¶
　栖曰&KR1760;(音/寮)村落多名&KR1760;如新&KR1760;紙&KR1760;者是也自陽春¶
　以下至瓊地名多曰那某曰羅某曰扶某黎人姓名¶
　亦多曰那曰扶曰抱潮及惠之濵海者髻曰莊鬚曰¶
　秋牛曰悟字與音全相反輋人謂火曰桃花溜溜謂¶
　飯曰拐燶瓊人曰邁此須重譯乃通者也他如俗字¶
　穏坐之為□(音/穏)人物之短者為□(音/矮)人物之瘦者為¶
　奀(音/芒)山之巖洞為&KR3234;(音/墈)水之磯激為泵(音/聘)蓄水之地¶
　為氹(圖錦/切)通水之道為圳(屯去/聲)水之曲折為乪(音/瀼)路¶
<pb:KR2k0053_WYG_051-15a>¶
　之險隘為卡(音/汊)隠身忽出為(人音/門閃)截木作墊曰不(敦/上)¶
　(聲/)門上橫木曰閂(音/拴)物之脫者曰甩(倫粒/切)此粤字之¶
　隨俗撰出者也又多譌字如華為□泥為坭誕為□¶
　循為□敎為□兹為兹隣為僯悵為□䦧為□貺為¶
　□曷為□聞為□徊為&KR0624;激為□之類皆承訛襲陋¶
　而不知其非者也邇者粤曁閩學習正音户誦家絃¶
　悉依字典同文之治聿昭海宇矣(至碙作硇蜑/作蛋今通用)¶
　　各府¶
<pb:KR2k0053_WYG_051-15b>¶
　　　廣州府¶
　南海盛衣冠之氣(晉郭/璞)¶
　閭閻霧撲士女雲流歌聲有霸道之餘毗俗得華風¶
　之雅(王勃浄/慧塔記)¶
　地濕烟全起山晴雨半來(宋之/問詩)¶
　番禺大府節制五嶺秦漢以來號為都會俗襍五方¶
　海舶貿易商賈輻輳富饒寖不逮古而文風日張雖¶
　蕉荔桄榔之墟絃誦相聞挾䇿登名與中州等(余靖/志)¶
<pb:KR2k0053_WYG_051-16a>¶
　南海廣東一都會也襟帶五嶺控制百粤海舶賈畨¶
　以珠犀為之貨叢委於地地大物夥號稱富庶又其¶
　風俗事佛尤謹(趙叔盎千/佛塔記)¶
　東莞故郡也後為監郡監榜猶在及為縣地軼賦夥¶
　長材秀民之戰萟有司者倍他邑(王中行/遷學說)¶
　增城雖僻在嶺表聲名文物與中州等(揭奚斯/學記)¶
　香山士習亦能與他州相頡頏(吳澄/學記)¶
　廣南富貴天下聞四時風景長如春(孫蕡廣/州歌)¶
<pb:KR2k0053_WYG_051-16b>¶
　南海風俗視華夏不殊而且日趨於古人文日新月¶
　盛(丘濬/學記)¶
　南海大魁蟬聯名卿鼎峙後先輝煌(王學曾太/平濠記)¶
　　　韶州府¶
　韶之曲江所謂將相之鄉也(李渤司/空廟碑)¶
　控挹五嶺韶為交衢唇齒湘江咽喉交廣地之重也¶
　霜霧比均瘴癘南盡氣之和也霞變萬栱雲蒸千礎¶
　麗之廣也(余靖公/署記)¶
<pb:KR2k0053_WYG_051-17a>¶
　韶故名邦士多愿慤少浮華可與進於道(朱子周濂/溪祠記)¶
　習尚樸而不襍淳而不漓　英州土曠人稀為農者¶
　擇沃土而耕而於磽地多不用力(圖/經)¶
　商不富賈不巨工不良技不巧歲時不事晏遊　為¶
　農者不力於耕而運販鹽鈔嵗月可以致富簡質是¶
　安而井市貿易自日用飲食之外珍奇之貨不售焉¶
　(一統/志)¶
　韶州壤接江楚徼與濵海不同霜雪屢見龍荔罕茂¶
<pb:KR2k0053_WYG_051-17b>¶
　𤓰蔬花實早於北而遲於南(曲江/志)¶
　山川夷曠風氣稍平　六邑邨落客至用油㸃茶(郡/志)¶
　韶近衡嶽氣接中州大冬隆寒時或飄雪澗沼積氷¶
　視嶺南諸郡獨異云　韶之人才盛於開元名公鉅¶
　卿勳德文章為一時冠當斯際郴以北號多材猶或¶
　遜之(郭棐/志)¶
　　　南雄府¶
　南方遐陬人强吏懦(太平寰/宇記)¶
<pb:KR2k0053_WYG_051-18a>¶
　海外諸國日以通商齒革羽毛之殷魚鹽蜃蛤之利¶
　上足以備府庫之用下足以贍江漢之求(張九齡大/庾嶺記)¶
　南雄古郡兩路之喉襟足跡所接舟車所㑹其地望¶
　甚重(洪勲通判/題名記)¶
　操翰以取青紫比比相屬(洪邁/學記)¶
　工無巧技商無厚貲(圖/經)¶
　大庾嶺分衡嶽之一支石路旣開五嶺以南之人才¶
　出矣財貨通矣中朝之聲敎日逺矣遐陬之風俗日¶
<pb:KR2k0053_WYG_051-18b>¶
　變矣(丘濬大/庾嶺記)¶
　南雄東南首郡非深入南之比瘴癘唯二八月有之¶
　若隆冬嚴寒積雪則寒暑以時民少瘴癘(譚大/初記)¶
　雄郡地近荆衡俗與韶同二縣民性質樸農工是尚¶
　保昌文物勝於始興(郭棐/志)¶
　南雄古諸侯郡郡凋敝甚政和平則盜賊掃迹野無¶
　閒田四境内粗曰富庶(張元正/學記)¶
　　　惠州府¶
<pb:KR2k0053_WYG_051-19a>¶
　嶺外惟惠俗喜鬭茶(蘇軾/記)¶
　土人以魚肉諸物埋飯中謂之盤游飯雜羮中謂之¶
　骨董羮(仝/上)¶
　婚喪用音樂衣葛紵蘇軾詩云鐘皷不分哀樂事衣¶
　冠難辨吉凶人(舊/志)¶
　惠州壤鄰汀贑奸民實繁　興寧俗輕生而善搆(謝/德)¶
　(溥/序)¶
　興寧四郊皆平疇千山鎖合(祝允明/水記)¶
<pb:KR2k0053_WYG_051-19b>¶
　粤自周元公以提㸃至王文成以軍旅至其流風餘¶
　韻粤人士至今服習尸祝之(葉夢/熊記)¶
　鵝城萬雉半入鑑光漁歌樵唱朝夕相聞杭穎之匹¶
　誠亦無愧(楊起元拱/北樓記)¶
　惠居五嶺東南羅浮甲於天下重溟環之其民鍾氣¶
　於山大都樸野悃愊故訐訟岸獄鮮而椎魯頑昧或¶
　不免焉(黃佐郡/志序)¶
　惠俗鮮詐而多質其訟獄無堅根深穴而近情稍一¶
<pb:KR2k0053_WYG_051-20a>¶
　綏輯卽為樂土(楊載鳴/郡志論)¶
　惠俗樸茂率而之道也易(歐陽鐸/學記)¶
　　　潮州府¶
　州在廣府極東界過海口下惡水濤瀧壯猛&KR0275;風鱷¶
　魚禍患不測州南近界漲海連天毒霧瘴氛日夕發¶
　作(韓愈潮/州謝表)¶
　此州學廢日久進士明經百十年間不聞夫十室之¶
　邑必有忠信今此州户萬有餘豈無庶幾者耶(又請/置鄉)¶
<pb:KR2k0053_WYG_051-20b>¶
　(校/牒)¶
　窮冬或攜扇盛夏或重裘(韓愈/詩)¶
　始潮人未知學命進士趙德為之師自是潮之士皆¶
　篤於文行延及齊民至於今號稱易治(蘇軾韓/廟記)¶
　潮州自文公未到已有文行之士如趙德者葢風俗¶
　之美久矣(又與吳子野/論韓廟碑書)¶
　潮人雖小民亦知禮義又云海濵鄒魯是潮陽(陳堯/佐)¶
　晴雲欲午常揮扇曉霧生寒又著綿自是嶺南多氣¶
<pb:KR2k0053_WYG_051-21a>¶
　候日中常有四時天(龔茂良題/惠來驛)¶
　遺老衣冠猶近古窮邊學校久同文(元周伯琦/潮陽詩)¶
　程鄉風俗善多而惡少(陳獻章/學記)¶
　饒平濵海倚山其俗剽悍(江朝宗/建縣記)¶
　潮州自唐以前聲敎罕通文物未著山川靈異之氣¶
　半湮於荆榛瘴癘山林海市之中自昌黎出守趙德¶
　為師士始知學山川之色亦遂爛然一新又越數百¶
　年而元城劉公謫居梅州建書院於梅城日聚多士¶
<pb:KR2k0053_WYG_051-21b>¶
　講學其中士習民風翕然丕變(李士淳/書院記)¶
　　　肇慶府¶
　洞丁多斵石蠻女半淘金(許渾/詩)¶
　地最遐僻俗性獷悍易動難安(包拯/奏疏)¶
　端之為郡也萬山四峙攅秀疊碧大江橫前環抱逶¶
　迤原野疏曠無瘴毒之侵俗尚簡樸梗化者亦復間¶
　見比年以來號為易治政平訟理囹圄空虛公無負¶
　租民安其業(王揆包/公祠記)¶
<pb:KR2k0053_WYG_051-22a>¶
　肇慶地卑土薄陽氣浮而不斂(郡/志)¶
　食魚稻好著木屐雞骨為占鬬歌為樂(地圖/綜要)¶
　野有胡蔓草衣服多吉貝蕉布豪渠之家喪祭鳴銅¶
　皷召衆鳴舂堂巧作木疊藤帽五色藤箱席市無陶¶
　瓦(張天復/皇輿考)¶
　土荒民疲耕織僅以自給俗尚簡樸居喪之禮不脫¶
　衰絰(郭棐/志)¶
　　　高州府¶
<pb:KR2k0053_WYG_051-22b>¶
　三日一墟人不斷雙流遶郭海相通(吕沈化州/清風堂詩)¶
　高涼俗猶近古風亦自開(姚繼舜/社學記)¶
　高涼勝槩振古如兹科第隆替今昔懸殊(黄儒炳/學記)¶
　高州僻在庾嶺之西濵海依山與西廣接壤天順間¶
　西寇犯境士喪其業農失其耕民力疲竭(孔鏞城/隍廟記)¶
　高地瘠而多曠民窳而習於侈(徐兆魁曹/公祠記)¶
　吳川錯大海而縣為五嶺咽喉(李元暢演/武亭記)¶
　高在粤東稍稱僻遠鮮嗜學今士衿皆含精茹粹如¶
<pb:KR2k0053_WYG_051-23a>¶
　懸黎結綠(姚岳吳/川樓記)¶
　遙居海島顓䝉不事詩書又為城市豪民異境黠商¶
　所誘(歐陽烈/社學記)¶
　地卑濕為欄以居以禾熟後己酉為臘(舊/志)¶
　　　廉州府¶
　合浦郡土地磽确無有田農百姓以采珠為業商賈¶
　往來以珠貨米吳時珠禁甚嚴慮百姓私散好珠禁¶
　來去人以饑困(晉書陶/璜傳)¶
<pb:KR2k0053_WYG_051-23b>¶
　欽之為邦僻在海隅其俗尚利縫掖之士葢鮮有焉¶
　(張栻/學記)¶
　廉州視海南為邇其人多聰明樸茂(黄佐/學記)¶
　不耕而資珠璣以臘月為歲首亥日為聚市俗有四¶
　民(地圖/綜要)¶
　民性樸而生計拙(黄佐/志)¶
　風氣勁悍其人好剛而弗純於習海有魚鹽其力易¶
　給(郭棐/志)¶
<pb:KR2k0053_WYG_051-24a>¶
　　　雷州府¶
　蠻言莫辨海氣常昏出有踐蛇茹蠱之憂入有陽淫¶
　隂伏之病(蘇轍/謝表)¶
　擎雷去上郡萬里海隅風氣與中華迥異然而田疇¶
　盈眺綠隂蔽野民鑿井耕田日晡為市市間有廊各¶
　貿有無交易而退所以泉貨少流於民間民亦少貯¶
　於財貨其俗得乎真淳之性也(張絃思/亭記)¶
　始雷俗未知禮遜長子之子常為長易數世之後至¶
<pb:KR2k0053_WYG_051-24b>¶
　叔父反拜猶子自諭以長幼之序親疎之儀悉革其¶
　舊(張栻思/亭後記)¶
　雷古南合濵海地也風景不殊中州士生其間尚氣¶
　節研義理習詞章扶輿清淑之氣豈以地之偏而嗇¶
　於人乎(余炳貢/士莊記)¶
　凡並海而為州皆有&KR0275;風而雷為甚(文天祥/譙樓記)¶
　雷為東粤名邦雖瀕海而民繁富庠序之士日相講¶
　學辛勤匪懈故出而應時用往往與中州等(王來府/學題名)¶
<pb:KR2k0053_WYG_051-25a>¶
　(記/)¶
　雷負山襟海為粤嶺以西之絶徼蒼涼孤陋曾不及¶
　嶺東南風物之一二(魏浣初/書院記)¶
　雷州窮服嶺並南海平田沃壤海道通閩浙其俗人¶
　多欄居以避時鬱風淳向學己酉為臘極南倍熱州¶
　襍黎俗(張天復/皇輿考)¶
　　　瓊州府¶
　海中洲居廣袤千里　男子耕農稿禾稻紵麻女子¶
<pb:KR2k0053_WYG_051-25b>¶
　桑蠶織績(前漢/書)¶
　珠厓儋耳二郡在海洲上其渠帥貴長耳皆穿而縋¶
　之垂肩三寸(後漢/書)¶
　珠崖如囷廩大與徐聞對渡舉帆一日可至(元和郡/國志)¶
　以梹榔為命以藷菜為糧(瓊管/志)¶
　魚鹽家給無墟市禾黍年登有酒尊(李德/裕詩)¶
　瓊厓周歲皆東風(方輿/志)¶
　瓊崖千里塊海中民彛錯居古相䝉(蘇軾峻靈/王廟碑)¶
<pb:KR2k0053_WYG_051-26a>¶
　自漢末至五代中原避亂者多家於此今衣冠禮樂¶
　葢斑斑然矣(又伏波/廟記)¶
　風俗淳樸雖無富民而尚儉約無饑寒之民凶年無¶
　丐者(李光/記)¶
　南溟之澔瀚中有奇甸數千里地居炎方多熱少寒¶
　(明太/祖)¶
　以衣冠禮樂之俗居閬風懸圃之堧勢盡而氣脈不¶
　斷域少而氣局斯全　草經冬而不枯花非春而亦¶
<pb:KR2k0053_WYG_051-26b>¶
　放¶
　民生全古樸之風物類有瑰奇之狀(丘濬南溟/奇甸賦)¶
　富而尚儉民無饑寒黎蠻襍居牛羊被野無冒攘者¶
　(地圖/纂要)¶
　　　羅定州¶
　瀧水山深而險地僻而陋雖縣市中居民甚少窮鄉¶
　遠邨猺獞錯雜以居而長山大谷之中悉為其巢穴¶
　自古為民患(尹鳯岐瀧/水縣記)¶
<pb:KR2k0053_WYG_051-27a>¶
　羅旁之地土著之民多質悍利入猺為雄長客籍之¶
　民多文巧利出猺為圉奪兹固長孽之媒也(袁昌/祚記)¶
　羅定本唐竇州地周藩秦郡總於南海固古名區哉¶
　邑雖褊小山川如織藩方稱靈秀焉(陳紹儒/州治碑)¶
　羅旁僻在粤之一隅猺賊獷頑屢世為梗西東兩山¶
　正在盤據之地今且建邑立州與大都頡頏(陳璘羅/旁善後)¶
　(碑/)¶
　東西兩山之衝民貧而稀俗愚而獷故稱巖邑(趙士/際州)¶
<pb:KR2k0053_WYG_051-27b>¶
　(城/記)¶
　西寧地境寛平風氣融萃(何維栢/建縣記)¶
　　　連州¶
　桂陽郡濵南州風俗脆薄不識學義荆為設喪紀昏¶
　姻制度使知禮禁(後漢書/許荆傳)¶
　連州民風與長沙同祖習原鮮而膴卉物柔澤荒服¶
　之善部炎裔之涼墟(劉禹錫刺/史㕔記)¶
　陽山天下之窮處也縣郭無居民官無丞尉夾江荒¶
<pb:KR2k0053_WYG_051-28a>¶
　茅篁竹之間小吏十餘家始至言語不通畫地為字¶
　然後可告以出租賦奉期約(韓愈送/區冊序)¶
　連州山水之名甲天下葢自唐賢以記詠發之由是¶
　文風日振為進士者代不之人見諸錢學士所為書¶
　堂記斑斑可紀　𨽻湖南湖南學者實宗南軒此地¶
　又嘗經其品題(陳晉接/學記)¶
　¶
　¶
<pb:KR2k0053_WYG_051-28b>¶
　¶
　¶
　¶
　¶
　¶
　¶
　¶
　廣東通志卷五十一¶
