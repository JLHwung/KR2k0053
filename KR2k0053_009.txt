# -*- mode: mandoku-view; -*-
#+TITLE: 廣東通志
#+DATE: 2015-08-24 22:42:57.868246
#+PROPERTY: ID KR2k0053
#+PROPERTY: BASEEDITION WYG    
#+PROPERTY: JUAN 卷九
<pb:KR2k0053_WYG_009-1a>¶
欽定四庫全書¶
　廣東通志卷九¶
　　海防志¶
聖人繼天立極威徳周乎四表海隅日出罔不率俾而¶
　　慎固封守之道實有先事豫防之計焉海竟于粤¶
　　東地勢尤下號曰天池島綿嶼邈宜重控制爰繪¶
　　以圖像編入輿圖復綴輯籌海圖編地圖綜要紀¶
　　効新書粤大記各府縣志諸書以補舊志之所不¶
<pb:KR2k0053_WYG_009-1b>¶
　　備者如左志海防¶
　圖像(見輿/圖志)¶
　形勢¶
東路¶
廣東列郡者十分為三路東路為惠潮二郡與福建連¶
壤漳舶通畨之所必經議者謂潮為嶺東之巨鎮柘林¶
南澳俱係要區阨吭拊背之防不可一日緩而靖海海¶
門蓬洲大城諸所又皆跬歩海濤所頼以近保三陽遠¶
<pb:KR2k0053_WYG_009-2a>¶
衛東嶺者也惠州海豐東南濵海其㨗勝平海甲子門¶
皆係衝險然未知柘林為尤要也柘林乃南粤海道門¶
户據三路之上游畨舶自福趨廣悉由此入且去水寨¶
有一日之程柘林安則水寨安矣水寨安則惠潮安矣¶
是以東路尤宜以柘林為重其外碣石靖海甲子門海¶
澳雖視柘林稍次而舟師防禦各有汛地之責者奚可¶
少懈乎¶
中路¶
<pb:KR2k0053_WYG_009-2b>¶
嶺南海濵諸郡左為惠潮右為髙雷亷而廣州中處故¶
於此置省其責亦重矣環郡大洋風濤千里樓船屯哨¶
勢處中權三四月東南風汛厯考前明所患日本諸島¶
多自閩趨廣柘林為東路第一闗鎖使先㑹兵守此則¶
可以遏其衝而不得泊矣其勢必越於中路之屯門鷄¶
棲佛堂門冷水角老萬山虎頭門等澳而南頭為尤甚¶
或泊以避潮或據為巢穴使添置兵船預為廵哨則必¶
不敢泊此矣其勢必厯峽門望門大小横琴山零丁洋¶
<pb:KR2k0053_WYG_009-3a>¶
仙女澳九竈山九星洋等處而西而浪白澳為尤甚乃¶
畨船等候接濟之所也使添置兵船預為廵哨則亦不¶
敢泊此矣其勢必厯厓門寨海門萬斛山碙洲等處而¶
西而望峒澳為尤甚乃畨船停留避風之門户也使添¶
置兵船預為廵哨則又不敢泊此矣夫其來不得停泊¶
去不得接濟則海濵居民皆得安枕而臥矣¶
西路¶
議者謂廣東三路雖並稱險阨尤莫甚於東路亦莫便¶
<pb:KR2k0053_WYG_009-3b>¶
於東路而中路次之西路髙雷亷又次之西路防守之¶
責可緩也是對日本倭島則然耳三郡逼近占城暹邏¶
滿刺諸畨島嶼森列故髙州東連肇廣南憑溟渤神電¶
所轄一帯海澳若連頭港汾州山兩家灘廣州灣為本¶
府之南翰雷州突出海中三面環海其遂溪湛州潿州¶
樂民等四十餘隘固為合衛三道門户而海安海康黒¶
石清道并徐聞錦嚢諸所皆以合防海澳者也若亷州¶
則尤為全廣重輕海北扼塞兩有攸寄視三嶺獨勞焉¶
<pb:KR2k0053_WYG_009-4a>¶
西南雄郡如瓊為亷之外户郡邑封疆無不濵海若白¶
沙石瓊舘頭文昌海安海康皆西路所當經畫者¶
　衝要(自瓊州樂㑹縣/接安南界起)¶
　海條奥(文昌縣界/)　　　舖前港(㑹同縣界/)¶
　神應港(瓊州府界/)　　　豐盈浦(瓊州府界/)¶
　麻頭浦(臨髙縣界/)　　　吕灣浦(臨髙縣界/)¶
　田禾灣(儋州界/)　　　　峩詐山(昌化所界/)¶
　白沙營(感恩縣界/)　　　大洞天(崖州界/)¶
<pb:KR2k0053_WYG_009-4b>¶
　小洞天(崖州界/)　　　　牙郎澳(陵水縣界/)¶
　雙洲門(陵水縣界/)　　　七十二徑(欽州界/)¶
　牙山欽(州界/)　　　　　淡水灣(欽州界/)¶
　革木營(靈山縣界/)　　　烏雷山(靈山縣界/)¶
　青嬰池(亷州府界/)　　　楊梅池(亷州府界/)¶
　平江池(亷州府界/)　　　邵州(永安所界/)¶
　泖洲(海安所界/)　　　　潿洲(錦嚢所界/)¶
　調洲(石城千户所界/)　　獨猪山(石城千户所界/)¶
<pb:KR2k0053_WYG_009-5a>¶
　碙州(寧川所界/)　　　　小黄程(寧川所界/)¶
　汾洲(寧川所界/)　　　　青聚山(神電衛界/)¶
　羅浮峯(神電衛界/)　　　海凌山(雙魚所界/)¶
　小獲山(海朗所界/)　　　中獲山(陽江所界/)¶
　大獲山(新寧縣界/)　　　西雄山(新㑹縣界/)¶
　鶚洲山(新㑹縣界/)　　　萬斛山(順徳縣界/)¶
　上川山(順徳縣界/)　　　石岐峯(香山縣界/)¶
　蛇西山(南海番禺/兩縣界)　　　大南常山(南海番禺/兩縣界)¶
<pb:KR2k0053_WYG_009-5b>¶
　烏沙洋(白沙廵司界/)　　九星洋(福安廵司界/)¶
　珊瑚洲(東莞縣界/)　　　杯渡山(東莞縣界/)¶
　合蘭洲(大鵬所界/)　　　馬鞍洲(鐡岡驛界/)¶
　寧洲山惠(州府界/)　　　拮洲山(惠州府界/)¶
　記心洋(平海所界/)　　　徐娘山(海豐縣界/)¶
　大星尖山(㨗勝所界/)　　吉頭峯(碣石衛界/)¶
　前標峯(甲子門所界/)　　陶娘灣(靖海所界/)¶
　靖海&KR1245;(靖海所界/)　　　大浮山(海門所界/)¶
<pb:KR2k0053_WYG_009-6a>¶
　玉嶼山(海門所界/)　　　小柑山(蓬州所界/)¶
　大柑山(大城所界/)　　　大京山(饒平縣界/)¶
　　共計五千里抵福建¶
　　　謹按海程福建二千里抵浙江浙江二千七百¶
　　　里抵江南江南一千八百里抵山東山東一千¶
　　　三百里抵¶
　盛京為鴨緑江朝鮮界海道之紆逺以廣東為最¶
　衛所(今俱議裁存舊/制以備㕘考)¶
<pb:KR2k0053_WYG_009-6b>¶
　　　廣州衛¶
　　鎮州所¶
　　靈山所¶
　　永安所¶
　　　南海衛¶
　　東莞所¶
　　大鵬所¶
　　　廣海衛¶
<pb:KR2k0053_WYG_009-7a>¶
　　海朗所¶
　　新㑹所¶
　　香山所¶
　　　潮州衛¶
　　靖海所¶
　　海門所¶
　　蓬州所¶
　　大城所¶
<pb:KR2k0053_WYG_009-7b>¶
　　　碣石衛¶
　　平海所¶
　　海豐所¶
　　㨗勝所¶
　　甲子門所¶
　　　肇慶衛¶
　　陽江所¶
　　新興所¶
<pb:KR2k0053_WYG_009-8a>¶
　　　神電衛¶
　　寧川所¶
　　雙魚所¶
　　陽春所¶
　　　雷州衛¶
　　樂民所¶
　　海康所¶
　　海安所¶
<pb:KR2k0053_WYG_009-8b>¶
　　錦囊所¶
　　百城後所¶
　　　海南衛¶
　　清瀾所¶
　　萬州所¶
　　南山所¶
　　沿海廵檢¶
　　　廣州府¶
<pb:KR2k0053_WYG_009-9a>¶
　藥逕(在新㑹縣治西/)　　潮連(在新㑹縣治東/)¶
　牛肚(在新㑹縣治西/)　　望髙(在新寧縣治西南/)¶
　沙村(在新㑹縣治南/)　　大瓦(在新㑹縣治東/)¶
　三水(在三水縣治南/)　　江浦(在南海縣治西南/)¶
　江村(在順徳縣治西/)　　都寧(在順徳縣治南/)¶
　馬寧(在順徳縣治南/)　　紫泥(在順徳縣治南/)¶
　神安(在南海縣治西/)　　黄鼎(在南海縣治西/)¶
　香山(在香山縣治西/)　　茭塘(在番禺縣治南/)¶
<pb:KR2k0053_WYG_009-9b>¶
　五斗(口在南海縣治南/)　沙灣(在番禺縣治南/)¶
　鹿歩(在番禺縣治東/)　　小黄圃(在香山縣治壮/)¶
　福永(在新安縣治西/)　　缺口(在東莞縣治西/)¶
　官富(在東莞縣治南/)　　京山(在東莞縣治東壮/)¶
　　　惠州府¶
　内外管(在歸善縣治南/)　碧甲(在歸善縣治南/)¶
　鵝埠(在海豐縣治東/)¶
　　　潮州府¶
<pb:KR2k0053_WYG_009-10a>¶
　神泉(在惠來縣治東南/)　葵潭(在惠來縣治西南/)¶
　吉安在(潮陽縣治西北/)　門闢(在潮陽縣治西北/)¶
　招寧在(潮陽縣治東/)　　鮀浦(在澄海縣治西/)¶
　黄岡(在鐃平縣治東南/)¶
　　　肇慶府¶
　立將(在新興縣治西南/)　沙崗(在開平縣治東南/)¶
　　　髙州府¶
　凌禄(在石城縣治西/)　　赤水(在茂名縣治南/)¶
<pb:KR2k0053_WYG_009-10b>¶
　　　亷州府¶
　管界(在欽州治西北/)　　長墩(在欽州治西/)¶
　西鄉(在靈山縣治東北/)　如昔(在欽州治西北/)¶
　沿海(在欽州治東南/)　　林墟(在靈山縣治南/)¶
　髙仰(在合浦縣治西南/)　珠塲(在合浦縣治東南/)¶
　永平(在府治東北/)¶
　　　雷州府¶
　東塲(在徐聞縣治西/)　　寧海(在徐聞縣治東/)¶
<pb:KR2k0053_WYG_009-11a>¶
　湛川(在遂溪縣治東南/)　清道(在海康縣治西/)¶
　　　瓊州府¶
　舖前(在文昌縣治北/)　　澄邁(在澄邁縣治西北/)¶
　愽舖(在臨髙縣治北/)　　青藍(在文昌縣治東/)¶
　抱嵗(在崖州治西/)　　　安海(在儋州治西南/)¶
　通逺(在崖州治西/)¶
　經畧(海宇昇平安瀾永慶志經畧者亦/以前人籌畫精當姑識一二也)¶
嚴洋禁¶
<pb:KR2k0053_WYG_009-11b>¶
明都督萬表云向來海上漁船出近洋打魚樵柴無敢¶
過海通畨近因海禁漸弛勾引番船紛然來往海上各¶
認所主承攬貨物装載或五十艘或百餘艘成羣合黨¶
分泊各港於沿海之地兼行擾害自後日本暹邏諸國¶
無處不到又誘帶日本諸島倭借其强悍以為䕶翼故¶
洋禁不得不嚴¶
明通政唐順之云洋禁之嚴有宜查其外出者有宜查¶
其内伏者其外出者寸板下海嚴為稽察此大較也而¶
<pb:KR2k0053_WYG_009-12a>¶
内伏不清則根株未抜宜責令軍衛有司將沿海居民¶
逐一清查造册在官稽其生理時加約束如有游民廢¶
業行踪詭秘來往酧酢殊有可疑許令同里之人赴官¶
首告即於犯人名下追銀三十兩充賞本犯嚴究情由¶
從重論治若鄰佑人等知情故匿不先首告罪發之日¶
减本犯一等治之葢保甲之法為弭盗之原而海濵多¶
逋逃藪則尤不容不嚴也¶
精操演¶
<pb:KR2k0053_WYG_009-12b>¶
明參議唐愛云陸兵可精操演海船則以風潮為主有¶
難於操演者其緊要惟在舵工轉運趨向皆出其手遴¶
選賞罰非總副㕘遊之所當注意者乎¶
又云凡使船必用造船之人則不恡工料而且知愛惜¶
領兵必用練兵之將則用心訓練而亦相識認故平日¶
憲職練兵而禦敵付之武将非計也必令將官自練而¶
兵憲不侵其權不奪其功然後可責其成效¶
禦海洋¶
<pb:KR2k0053_WYG_009-13a>¶
明知府嚴中云海防不設險於海岸而設險於海中山¶
島此猶論北方邊務者不可但守近邊須逺守於邊墻¶
之外其見同也昔者余子俊嘗因脩外邊費財甚多其¶
後邊墻反易壞而難守何也離内地太逺照顧之力自¶
有所不迨也且如北邊之制每城垜相去六尺一軍守¶
之積而至於六百丈之逺不過守以千人而已六百丈¶
之間只此千人如何相策應而禦乎此與水兵哨船出¶
海太逺聲援不及備禦甚難同一義也¶
<pb:KR2k0053_WYG_009-13b>¶
明海道副使譚綸云禦冦海洋使不得登岸策之上也¶
今之士夫皆主此説其實大海茫茫勦賊甚難葢賊之¶
來也必乗風潮之順吾往迎之必逆風逆潮不其難乎¶
賊之去也亦必乗風潮之順吾同其順而追之愈追愈¶
逺能必其相及乎即使及矣逆風逆潮不難歸乎况賊¶
見我舟能必其不逺避乎運舵之間咫尺千里我能必¶
攻之乎故奸將専以風潮藉口實躱閃焉吾何所據以¶
查之耶陸戰則不然瞬息取勝勢不兩立將士不能作¶
<pb:KR2k0053_WYG_009-14a>¶
弊講海戰不如講陸戰之為善而海戰不得不講者則¶
固有稽察之道焉¶
固海岸¶
明通政唐順之云賊至不能禦之於海則海岸之守為¶
緊闗第二義賊新至饑疲巢穴未成擊之猶易延入内¶
地縱盡殱之所損多矣然自來沿海戍守莫不以擁城¶
觀望幸賊空過謂可免罪而不顧内地之有警内地戍¶
守亦幸賊所不到而不肯策應沿海今却不然宜分定¶
<pb:KR2k0053_WYG_009-14b>¶
沿海保䕶内地内地策應沿海沿海力戰倘有所損宜¶
坐内地不能策應之罪内地有警沿海幸完宜坐沿海¶
縱賊之罪又如同是一様沿海地方賊由此方登岸此¶
方却不擾累而擾累彼方賊由彼方登岸彼方却不擾¶
累而擾累此方自來惟坐地方擾累者之罪今却不然¶
宜并坐賊所從入其沿海文武将吏有能連次鏖戰抵¶
遏賊鋒阻賊下船不得登岸深入者雖無首級以竒功¶
論¶
<pb:KR2k0053_WYG_009-15a>¶
明鎮撫蔡汝蘭云環海兵船之設其法不為不善其備¶
不為不周矣然兵船未收全功者必有説焉夫茫茫巨¶
洋極目無際雖於要害之處聫艦設備而疾風怒濤不¶
時亦必擇善地而停泊焉豈得揚帆起椗常出洋口而¶
能盡阻冦船之不入哉但能於大數内打得分數中幾¶
分耳必欲其盡收全功以為經久不易之圖在於水陸¶
夾攻盡之矣宜於春汛小汛先期一月將各道兵士督¶
發各海口要害之處安營操練與兵船相表裏以為防¶
<pb:KR2k0053_WYG_009-15b>¶
守萬全之計脱或盗賊潛入海口則水兵星羅於其外¶
陸兵雲布於其内其將至也擊其困憊既至也擊其先¶
登既登也擊其無備一鼓成擒可不血刃而收其全功¶
矣春汛之期不過三月將終四月將半小汛之期不過¶
九月將終十月將半過此則非風汛所利不必防矣¶
勤㑹哨¶
輿圖綜㑹云廣福浙三省大海相連地畫有限未可分¶
界以守也必嚴令各官於連界處㑹哨如在廣東者上¶
<pb:KR2k0053_WYG_009-16a>¶
則哨至南澳等處與福建銅山之兵㑹福建必哨至浙¶
江界浙江必哨至江南界江南必哨至山東界山東必¶
哨至遼東界¶
謹瞭探¶
明兵備副使凌雲翼云哨探者兵之耳目也哨探既真¶
則先事有備如沿海守把官員有警初至不聞知及已¶
近岸倉皇失措矣今後把總官務要督同各哨官員多¶
置哨船精選熟知水性之人遠出外洋分頭哨探如有¶
<pb:KR2k0053_WYG_009-16b>¶
聲息先來傳報其附近各港官兵一聞警急隨合䑸約¶
㑹截擊大洋以獲制勝之功¶
　兵船¶
廣海船¶
廣船視福船尤大其堅緻亦逺過之葢廣船乃鐡力木¶
所造福船不過松杉之類而已二船在海若相衝擊福¶
船即碎不能當鐡力之堅也¶
開浪船¶
<pb:KR2k0053_WYG_009-17a>¶
明㕘將戚繼光云開浪以其頭尖故名喫水三四尺四¶
槳一櫓其形如飛内可容三五十人不拘風潮順逆者¶
也¶
蒼山船¶
蒼山船首尾皆闊帆櫓兼用風順則揚帆風息則盪槳¶
其櫓設於船之兩傍腰半以後每傍五枝每枝二跳每¶
跳二人方櫓之未用也以板閘於跳上常露跳頭於外¶
其制以板隔為二層下層鎮之以石上一層為戰塲中¶
<pb:KR2k0053_WYG_009-17b>¶
一層穴梯而下臥榻在焉其張帆下椗皆在戰塲之處¶
船之兩傍俱飾以粉葢畧隘於廣船而闊於沙船者也¶
用之衝敵頗便而㨗¶
八槳船¶
八槳船但可供哨探之用不能撞擊¶
漁船¶
漁船於諸船中制至小材至簡工至約而其用為至重¶
何也以之出海每載三人一人執布帆一人執槳一人¶
<pb:KR2k0053_WYG_009-18a>¶
執鳥嘴銃布帆輕㨗無墊沒之虞易進易退隨波上下¶
敵舟瞭望所不及也¶
兩頭船¶
按大學衍義補有兩頭船之説葢海運為船甚巨遇風¶
懼難旋轉兩頭製舵遇東風則西馳遇南風則北馳海¶
道諸船無逾其利葢武備不嫌於多慮患不妨於逺也¶
蜈蚣船¶
船曰蜈蚣象形也其制始於東南外畨専以駕佛郎機¶
<pb:KR2k0053_WYG_009-18b>¶
銃銃之重者千斤至小者亦百五十斤其發之烈也雖¶
木石銅錫犯罔不碎觸罔不焦其逹之迅也雖奔雷掣¶
電勢莫之疾神莫之追其法流入中國中國因用之諸¶
凡火攻之具砲箭鎗毬無以加焉¶
海行甚速而遲者鬬風故也惟蜈蚣船底尖面闊兩傍¶
列楫數十其行如飛而無傾覆之患除&KR0275;風暴作狂風¶
怒號外有無順逆皆可行矣况海中晝夜兩潮順流鼓¶
枻一日何嘗不數百里哉¶
<pb:KR2k0053_WYG_009-19a>¶
沙船¶
水戰非鄉兵所慣乃沙民所宜葢沙民生長海濵習知¶
水性出入風濤如履平地然所置沙船僅可於各港協¶
守小洋出哨若欲出赴大洋必須用巨船¶
沙船能調戧使鬬風然惟便於北洋而不便於南洋北¶
洋淺南洋深也沙船底平不能破深水之大浪也北洋¶
有滚塗浪福船蒼山船底尖最畏此浪沙船却不畏此¶
北洋可抛鐡猫南洋水深惟可下木椗¶
<pb:KR2k0053_WYG_009-19b>¶
戰船¶
廣之蒙衝戰艦勝於閩艚桅上有大小望斗雲棚望斗¶
者古所謂爵室也居中候望若鳥雀之警示也雲棚者¶
古所謂飛廬也望斗深廣各數尺中容三四人網以藤¶
包以牛革衣以絳色布帛旁開一門出入每戰則班首¶
立其中班首者一舟之性命所繫能倒上船桅於望斗¶
中以鏢箭四面擊射勢便或銜刀挾盾飛越敵艦斬其¶
帆檣或同蜑人沒水鑿船而乗間騰躍上船殺敵或抱¶
<pb:KR2k0053_WYG_009-20a>¶
敵人入水淹溺之其便㨗多此類艦旁有芘籬夾以松¶
板編以藤䝉以犀兕綿被左右架大砲及火磚灰礶烟¶
毬之屬尾梢作又竿連棒又有箐竹樓櫓以隱蔽又或¶
周身皆砲旋轉廻環首尾相為運用其㨗莫當此戈船¶
之最精者也其飄洋者曰白艚烏艚合鐡力大木為之¶
形如槽然故曰艚首尾又状海鰍白者有兩黒眼烏者¶
有兩白眼海鰍逺見以為同類不吞噬其載人與貨物¶
者曰艔製亦如鬬艦上施兵器及砲火飛石灰罌旁布¶
<pb:KR2k0053_WYG_009-20b>¶
粤船¶
粤人善操舟故有鐡船紙人紙船鐡人之語葢下海風¶
濤多險其船厚重船底從一木以為梁而艙艎横數木¶
以為擔有梁擔則骨幹堅强食水可深風濤不能掀簸¶
任載重大故曰鐡船船既厚重重則惟風濤所運人力¶
不費小船一人一槳大船兩三人一櫓揚篷而行雖孱¶
弱亦可利涉故曰紙人篷者船之司命其巨艦篷每當¶
逆風挂之一横一直而馳名曰扣篷諺所謂廣州大艨¶
<pb:KR2k0053_WYG_009-21a>¶
艟使得兩頭風輸一篷嬴一篷也横行曰輸直行曰嬴¶
篷飄也以蒲席為之亦曰䉶也或以木葉為之曰帆葉¶
也每艦有二篷風正曰八字八字風在後則正在前則¶
横故又有後八字風揚篷當中前八字風勾篷西東之¶
語其或舟子撮唇為吹竹葉聲及鳴金鼓以召風風至¶
二篷參差如飛鳥展翅左右相當其形亦如八字是皆¶
鐡船¶
洋船¶
<pb:KR2k0053_WYG_009-21b>¶
洋船底二重皆以鐡力木厚三四尺者為之錮以瀝青¶
石腦油泥油填以礧石矴以獨鹿木紥以藤篷以㭨索¶
(缺/)椗以鐡力木桫釘以桄榔&KR1217;簩淬釘以蛇皮内膏(缺/)¶
海水鹹爛鐡妨磁石故皆不用鐡物云桅凡三一桅嘗¶
植二桅以風而植桅長者十四五丈或二三接中皆横¶
一杆上有望斗容四十餘人又以木為人或升或降遍¶
置梯繩之間前木照後柁以黒鬼善沒者司之其舶小¶
者四圍皆密腹中僅留一孔自上而下飄洋時梢公縳¶
<pb:KR2k0053_WYG_009-22a>¶
身桅下餘悉在船腹之中凡上舶容人千餘中者數百¶
皆有舵師厯師然必以羅經指南掌羅經者為一舶司¶
命毫末分利害焉每舶有羅經三一置神樓一舶尾一¶
在半桅之間必三鍼相對不爽乃敢行海大魚至以銅¶
銃擊而退之大魚去而波浪為怪以長劍斬之(其大小/詳外番)¶
(志/)¶
　謹按水師以船為主舳艫艨艟前代制各不同今考¶
　大畧於此我¶
<pb:KR2k0053_WYG_009-22b>¶
朝雙篷艍船繒船趕繒船小白艕哨船等𩔖其制度之¶
　精運用之巧所謂以船為車以楫為馬振揚國威萬¶
　古海氛永靖者也¶
厯朝海冦附¶
漢永初三年海賊張伯路等冦掠沿海九郡遣侍御史¶
　龎雄討平之¶
宋至道間海賊頻年入冦廣南西路轉運使陳堯叟討¶
　擒之¶
<pb:KR2k0053_WYG_009-23a>¶
咸淳三年海盗陳明甫等據臨川鎮莞帥馬成旺討平¶
　之¶
元至正二十五年海賊麥福來等入冦潮州¶
明洪武二年倭犯惠潮諸州¶
四年倭冦海晏下川指揮楊景討平之¶
永樂七年倭陷亷州教授王翰死之¶
九年倭攻陷昌化千户王偉死之¶
十九年倭冦靖海所指揮李珪討擒之¶
<pb:KR2k0053_WYG_009-23b>¶
宣徳八年倭犯儋州昌化指揮髙昇等禦之¶
成化二年倭冦澄邁百户項欽死之¶
𢎞治四年倭犯陵水¶
十六年琉球蔡伯烏等入掠東路地方指揮李序捕獲¶
　之¶
正徳十二年倭犯澄邁臨髙指揮徐爵討平之¶
嘉靖十三年海賊許折桂冦瓊雷指揮王守臣討平之¶
十四年海賊郭老冦大成所執致仕御史蘇信去¶
<pb:KR2k0053_WYG_009-24a>¶
三十三年海賊何亞八等引倭入冦提督鮑象賢總兵¶
　蔣傅討平之¶
三十七年倭犯掲陽入蓬州所官兵擊敗之¶
三十八年海賊犯掲陽僉事經房寀擊敗之¶
四十三年倭犯潮州提督呉桂芳總兵俞大猷討平之¶
隆慶三年把總周雲翔投倭作亂總督張瀚廵撫熊桴¶
　討平之¶
四年倭冦廣海衛城陷指揮王正等死之¶
<pb:KR2k0053_WYG_009-24b>¶
五年倭犯髙雷提督殷正茂討平之¶
萬厯二年倭犯雙魚所提督殷正茂討平之¶
三年海冦林鳳突入廣澳總兵凌雲翼擊走之¶
八年廣海瓊亷倭番入冦總督劉堯誨討平之¶
三十一年倭犯海門㕘将麻鎮擊走之¶
四十六年海賊袁進冦掲陽大掠而去¶
崇正三年海賊犯掲陽知縣馮元飈禦之¶
七年閩賊劉香流刦潮州官兵擊斬之¶
<pb:KR2k0053_WYG_009-25a>¶
　十七年閩賊姜世英等冦海陽饒平等縣官兵擊敗之¶
　國朝¶
　順治三年海賊陳斌初引倭入冦¶
　四年海冦蘇成蘇利等攻惠州降之(後復叛大将軍/王國光擊斬之)¶
　康熙二年平南王尚可喜勦海冦楊二楊三逐之¶
　十九年海賊楊二冦文昌總兵蔡璋擊走之¶
　　　謹按廣東三面距海接連島彞風帆迅駛疾如飈¶
　　　隼自漢以來亦云逖矣當其所過無不摧殘及其¶
<pb:KR2k0053_WYG_009-25b>¶
　　　遁也或潛匿林箐或出洋盗船雖爬梳漸滅而沿¶
　　　海居民不已大困乎我¶
　　國家承¶
天景運包大地以立宅羅九有以為藩海不揚波知中國¶
　　　有聖人焉此感彼應重譯來王奉正朔執玉帛者¶
　　　葢自鴻濛既啟髙下既辨以來其内奰外覃未有¶
　　　若斯之隆者也恭誌海防一卷以彰清晏鴻庥永¶
　　　永無極云¶
<pb:KR2k0053_WYG_009-26a>¶
　¶
　¶
　¶
　¶
　¶
　¶
　¶
　¶
<pb:KR2k0053_WYG_009-26b>¶
　¶
　¶
　¶
　¶
　¶
　¶
　¶
　廣東通志卷九¶
