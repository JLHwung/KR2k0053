# -*- mode: mandoku-view; -*-
#+TITLE: 廣東通志
#+DATE: 2015-08-24 22:42:57.834790
#+PROPERTY: ID KR2k0053
#+PROPERTY: BASEEDITION WYG    
#+PROPERTY: JUAN 卷八
<pb:KR2k0053_WYG_008-1a>¶
欽定四庫全書¶
　廣東通志卷八¶
　　禮樂志¶
　　王者功成作樂治定制禮禮樂者移風易俗之根¶
　　柢也我¶
皇上建中和之極兼綜條貫金聲而玉振之所以禮至¶
　　正而樂大成矧¶
　國家肇造九有涵煦節宣融液周徧八十餘年邊陲¶
<pb:KR2k0053_WYG_008-1b>¶
　　遐域有尊¶
　君親¶
　上之義焉有家室和平之象焉有登降進反之文焉¶
　　有辟雍鐘鼓之樂焉雝雝肅肅禮明樂備葢天下¶
　　之太平久矣舊志止載南海神廟以及壇壝祠宇¶
　　列祠祀志中而於諸大典缺焉未備亦珥筆之憾¶
　　也志禮樂¶
　　慶賀¶
<pb:KR2k0053_WYG_008-2a>¶
萬夀聖節¶
　　恭遇是日五更文武各官衣朝衣齊赴¶
萬夀宫文武分東西入各至朝房設糾儀官二員一文¶
　　官為之立東邊丹墀下一武官為之立西邊丹墀¶
　　下禮生四名稟鼓二鼓三鼓行禮引至各拜位通¶
　　贊唱序班行三跪九叩頭禮畢仍各囘朝房少坐¶
　　而退　其外府州縣各行於本治(前三日後三日/俱蠎衣坐班)¶
　　儀仗¶
<pb:KR2k0053_WYG_008-2b>¶
　　　龍亭一　龍幄一　龍扇一　椅一¶
　　　香亭一　龍傘一　梧杖二　盆一¶
　　　立𤓰二　臥𤓰二　骨朶二　金鉞二¶
　　恭遇¶
皇后千秋令節元旦長至節儀注俱同¶
　　開讀¶
　　凡¶
　朝使恭賫¶
<pb:KR2k0053_WYG_008-3a>¶
詔書至本地官員衣朝衣具¶
龍亭彩輿儀仗鼓樂出郭外　日近亭肅迎¶
　朝使捧¶
詔書置¶
龍亭中南向¶
　朝使立於亭東本地官員北向行三跪九叩頭禮衆¶
　　官及鼓樂前導¶
　朝使隨亭後行至公庭門外衆官先趨入文武分東¶
<pb:KR2k0053_WYG_008-3b>¶
　　西序立候¶
龍亭至公庭中¶
　朝使立¶
龍亭之東西向贊禮官通贊序班文官在東武官在西¶
　　樂作行三跪九叩頭禮¶
　朝使捧¶
詔書授展讀官展讀官跪受詣開讀案前宣讀衆官皆¶
　　跪宣讀畢展讀官捧¶
<pb:KR2k0053_WYG_008-4a>¶
詔書恭授¶
　朝使朝使捧置¶
龍亭中衆官跪行三叩頭禮起又行二跪六叩頭禮三¶
　　品以上官跪請¶
聖安衆官退易服與¶
　朝使行禮本地官仍具鼓樂恭送¶
詔書於　日近亭¶
　　凡¶
<pb:KR2k0053_WYG_008-4b>¶
詔書經過道路官員軍民人等俱於路旁俯伏候¶
詔書過方起如出使在外官員遇¶
詔書到處即出迎郊外至公庭中贊禮官贊出使官行¶
　　禮先引至露臺行三跪九叩頭禮然後本地官行¶
　　禮至開讀時出使官仍隨班跪聽一同行禮¶
　　凡¶
詔書經過及止宿地方先行知五里之内府州縣衛等¶
　　官俱出城迎接跪於道右候¶
<pb:KR2k0053_WYG_008-5a>¶
詔書過方起至臨行時亦出城在道右跪送¶
　　宣講¶
聖諭暨¶
御頒大義覺迷録¶
　　每月朔望預擇寛潔公所届期文武官俱至衣蟒¶
　　衣禮生唱序班行三跪九叩頭禮興退班齊至講¶
　　所軍民人等環列肅聽禮生唱恭請開講司講生¶
　　詣香案前跪恭捧¶
<pb:KR2k0053_WYG_008-5b>¶
上諭登臺木鐸老人跪宣讀畢禮生唱請宣講¶
上諭第一條司講生按次講畢復講大義覺迷録數條¶
　　退¶
　　迎春¶
　　立春前一日各官吉服迎於東郊祭勾芒神至本¶
　　日衣朝衣祭勾芒神訖各執綵仗正官擊鼓三聲¶
　　環鞭土牛者三¶
　　祭¶
<pb:KR2k0053_WYG_008-6a>¶
　先農耕耤田¶
　　每嵗仲春亥日已時祭¶
　先農壇午時行耕耤禮祭日承祭官率各官請神¶
　　位供於壇上衣朝衣行禮祭畢送　位入祠¶
　　壇(髙二尺一寸/廣二丈五尺)　牌(髙二尺四/寸廣六寸)　座(髙五寸廣/九寸五分)¶
　　壇後祠宇¶
　　正房三配房各一正房中供¶
　先農神位(紅牌/金字)　東正房(貯祭器/農具)　西正房(貯耤田/米榖)¶
<pb:KR2k0053_WYG_008-6b>¶
　　東配房(置辦/祭品)　西配房(㸔守農/民居住)¶
　　耤田¶
　　四畆九分(置於/東郊)¶
　　祭品¶
　　　帛一(白色/)羊一　　豕一　　鉶一¶
　　　籩四　　豆四　　簠二　　簋二¶
　　儀注¶
　　　祭日各官衣朝衣禮生引承祭官至拜位通贊¶
<pb:KR2k0053_WYG_008-7a>¶
　　　唱執事者各司其事陪祭官各就位承祭官就¶
　　　位通贊唱瘞毛血禮生引詣盥洗所贊盥洗淨¶
　　　巾引詣香案前贊迎神行二跪六叩頭禮興行¶
　　　初獻禮引詣¶
　　神位前跪奠帛獻爵叩頭興詣讀祝位跪衆官皆¶
　　　跪宣祝文畢叩頭興引唱復位通贊唱行亞獻¶
　　　禮引詣¶
　　神位前跪獻爵叩頭興復位通贊唱行三獻禮如¶
<pb:KR2k0053_WYG_008-7b>¶
　　　亞獻儀通贊唱引福受胙引唱詣飲福受胙位¶
　　　跪飲福酒受福胙叩頭興謝胙一跪三叩頭興¶
　　　復位通贊唱徹饌送神行二跪六叩頭禮興通¶
　　　贊唱司祝者捧祝司帛者捧帛各詣燎所引唱¶
　　　詣望燎位焚畢揖復位通贊唱禮畢各官更蟒¶
　　　衣詣耤田行耕耤禮¶
　　耕耤儀¶
　　　一官捧青箱一官播種各官俱用右手扶犂左¶
<pb:KR2k0053_WYG_008-8a>¶
　　　手執鞭各行九推禮農夫終畆耕畢各囘官㕔¶
　　　更朝衣望¶
闕恭行三跪九叩頭禮仍將遵行耕耤日期具奏¶
　　　(省城總督廵撫秉耒知縣執青箱知府播種府/城知府秉耒佐貳執青箱知縣播種州縣則正)¶
　　　(印官秉耒佐貳執青箱播種専城衞所亦用正/印官秉耒如無屬員即選擇耆老執青箱播種)¶
　　耕耤器物¶
　　　農具一(赤色/)　牛一(黒色/)　耔種箱一(青色/)¶
　　耕耤人役¶
<pb:KR2k0053_WYG_008-8b>¶
　　　耆老一名(牽牛/)農夫二名扶(犂/)農童六名(唱歌/)¶
　　耕耤歌¶
聖朝鉅典念農祥吉亥修儀遍逺方開府奉行王制美¶
　　　共知¶
天子重耕桑¶
　　　肅肅青壇翠幕張東風萬里布春陽海疆共愜¶
　　　深耕願早進¶
　先農一炷香¶
<pb:KR2k0053_WYG_008-9a>¶
　　　　悠揚鼓吹出東方父老讙呼擁道旁乍見青紘¶
　　　　躬耒耜預占緑野富倉箱¶
　　　　獵獵青旗貫緑楊珠瓔寶馬自成行手携嘉種¶
　　　　從容布還似神仙跨五羊¶
　　　　短笠青簑映曉光千夫齊向九推旁一尊勞酒¶
　　　　同沾被遥浥¶
　天田雨露香¶
　　　　杏花菖葉漫匆忙海上班春别有方時雨一犂¶
<pb:KR2k0053_WYG_008-9b>¶
　　　　新社後木棉花赤菜花黄¶
　　　　朝成春水漲横塘榕樹村中短犢忙趂取炎方¶
　　　　禾再熟新茶未出早分秧¶
　　　　海濵生計重開荒儘把勤勞格¶
上蒼遍鑿蘆洲成沃土漲沙隨處湧村庄¶
　　　　勸農恩禮倍尋常竚見郊原歳歳穰南陌東阡¶
　　　　催社鼓羔羊朋酒頌無疆¶
　聖明天子重農桑丹鳳銜書到海疆擁節大臣宣徳意¶
<pb:KR2k0053_WYG_008-10a>¶
　　　耤田開處麗春陽¶
　　　六合清寧時雨暘華星常正騐農桑碧畦繡甸¶
　　　東郊暖勤勸春耕答¶
九閶¶
　先農壇畔集鸞凰擇日占風禮數詳北望¶
天田陳¶
御耦青旗髙拂五雲光¶
　　　青原小隊肅分行粤秀山前草木芳翻起一犂¶
<pb:KR2k0053_WYG_008-10b>¶
　　　香土軟田歌傳入水雲鄉¶
　　　成羣蓑笠盡村庄布榖聲中曉氣凉看罷九推¶
　　　歸去早好乗新雨插新秧¶
　　　課晴問雨莫嫌忙¶
黼座方披七月章要使耕夫齊舉趾并教饁婦競提筐¶
　　　珠海潮生滿碧塘溉田早卜嵗豐穰水車秧馬¶
　　　時收拾容易秧禾壓隴長¶
　　　和風甘雨潤炎方紫荔紅蕉六月香瑞榖生成¶
<pb:KR2k0053_WYG_008-11a>¶
　　　多九穗先舂玉粒貢¶
神倉¶
　　　逢年爭祝滿倉箱萬寳成時好築場飽喫田中¶
　　　新熟稻大家擊壤咏陶唐¶
　　祭¶
　文廟¶
　　每嵗春秋上丁日致祭先期承祭官率陪祭各官¶
　　齊赴¶
<pb:KR2k0053_WYG_008-11b>¶
　文廟階下行一跪三叩頭禮教官滌器視牲并瘞毛¶
　　血至期黎明各官衣朝衣齊集行禮¶
　　正殿¶
　至聖先師孔子神位¶
　　祭品¶
　　　帛一(白色/)牛一　　羊一　　豕一¶
　　　登一　　鉶二　　簠二　　簋二¶
　　　籩十　　豆十　　酒罇一　白磁爵三¶
<pb:KR2k0053_WYG_008-12a>¶
　　四配¶
　　復聖顔子　　　　　述聖子思子¶
　　宗聖曽子　　　　　亞聖孟子¶
　　祭品¶
　　　帛四(白色/)豕一　　羊一　　鉶一¶
　　　簠二　　簋二　　籩八　　豆八¶
　　　酒罇一　白磁爵三¶
　　十哲東五位(又加朱子一位/)¶
<pb:KR2k0053_WYG_008-12b>¶
　　閔子名損　　　　　冉子名雍¶
　　端木子名賜　　　　仲子名由¶
　　卜子名商　　　　　朱子名熹¶
　　祭品(五案朱子一位一案/)¶
　　　帛一(白色/)豕一　　鉶各一　簠各一¶
　　　簋各一　籩各四　豆各四　豕首一¶
　　　白磁爵三¶
　　十哲西五位¶
<pb:KR2k0053_WYG_008-13a>¶
　　冉子名耕　　　　　宰子名予¶
　　冉子名求　　　　　言子名偃¶
　　顓孫子名師¶
　　祭品與東五位同¶
　　東廡¶
　　蘧瑗　　　　　　澹臺滅明¶
　　原憲　　　　　　南宫适¶
　　商瞿　　　　　　漆雕開¶
<pb:KR2k0053_WYG_008-13b>¶
　　司馬耕　　　　　　有若¶
　　巫馬施　　　　　　顔辛¶
　　曹䘏　　　　　　　公孫龍¶
　　秦商　　　　　　　顔髙¶
　　壤駟赤　　　　　　石作蜀¶
　　公夏首　　　　　　后處¶
　　奚容蒧　　　　　　顔祖¶
　　句井疆　　　　　　秦祖¶
<pb:KR2k0053_WYG_008-14a>¶
　　縣成　　　　　　　公祖句茲¶
　　燕伋　　　　　　　樂欬¶
　　狄黒　　　　　　　孔忠¶
　　公西蒧　　　　　　顔之僕¶
　　施之常　　　　　　申棖¶
　　左丘明　　　　　　秦冉¶
　　牧皮　　　　　　　公都子¶
　　公孫丑　　　　　　張載¶
<pb:KR2k0053_WYG_008-14b>¶
　　程頣　　　　　　　公羊髙¶
　　孔安國　　　　　　毛萇¶
　　髙堂生　　　　　　鄭康成¶
　　諸葛亮　　　　　　王通¶
　　司馬光　　　　　　歐陽修¶
　　胡安國　　　　　　尹焞¶
　　吕祖謙　　　　　　蔡沈¶
　　陸九淵　　　　　　陳淳¶
<pb:KR2k0053_WYG_008-15a>¶
　　魏了翁　　　　　　王栢¶
　　許衡　　　　　　　許謙¶
　　王守仁　　　　　　薛瑄¶
　　羅欽順　　　　　　陸隴其¶
　　祭品¶
　　　帛一(白色/)豕三　　每案簠一　　簋一¶
　　　籩四　　豆四　　銅爵各一¶
　　西廡¶
<pb:KR2k0053_WYG_008-15b>¶
　　林放　　　　　　　宓不齊¶
　　公冶長　　　　　　公晳哀¶
　　髙柴　　　　　　　樊須¶
　　商澤　　　　　　　梁鱣¶
　　冉孺　　　　　　　伯䖍¶
　　冉季　　　　　　　漆雕徒父¶
　　漆雕哆　　　　　　公西赤¶
　　任不齊　　　　　　公良孺¶
<pb:KR2k0053_WYG_008-16a>¶
　　公肩定　　　　　　鄡單¶
　　罕父黒　　　　　　榮旂¶
　　左人郢　　　　　　鄭國¶
　　原亢　　　　　　　亷潔¶
　　叔仲噲　　　　　　公西輿如¶
　　邽巽　　　　　　　陳亢¶
　　琴張　　　　　　　歩叔乗¶
　　秦非　　　　　　　顔噲¶
<pb:KR2k0053_WYG_008-16b>¶
　　顔何　　　　　　　縣亶¶
　　樂正克　　　　　　萬章¶
　　周敦頤　　　　　　程顥¶
　　邵雍　　　　　　　穀梁赤¶
　　伏勝　　　　　　　后蒼¶
　　董仲舒　　　　　　杜子春¶
　　范寗　　　　　　　韓愈¶
　　范仲淹　　　　　　胡瑗¶
<pb:KR2k0053_WYG_008-17a>¶
　　楊時　　　　　　　羅從彦¶
　　李侗　　　　　　　張栻¶
　　黄幹　　　　　　　真徳秀¶
　　何基　　　　　　　趙復¶
　　金履祥　　　　　　陳澔¶
　　陳獻章　　　　　　胡居仁¶
　　蔡清¶
　　祭品與東廡同¶
<pb:KR2k0053_WYG_008-17b>¶
　　儀注¶
　　　分獻陪祭各官入兩旁門序立贊引官導承祭¶
　　　官至盥洗處盥手畢引至臺階下立典儀唱樂¶
　　　舞生就位執事官各司其事分獻官陪祭官各¶
　　　就位贊引官贊就位承祭官就拜位立分獻官¶
　　　隨後立典儀唱迎神唱舉迎神樂奏咸平之章¶
　　　樂作贊引官贊跪叩興承祭官陪祭官分獻官¶
　　　俱行三跪九叩頭禮興樂止典儀唱奠帛行初¶
<pb:KR2k0053_WYG_008-18a>¶
　　　獻禮唱舉初獻樂奏寧平之章樂作贊引官贊¶
　　　陞壇導承祭官由東階上進殿左門贊引官贊¶
　　　詣¶
　至聖先師孔子位前承祭官至案前立贊引官贊跪¶
　　　叩興承祭官行一跪一叩頭禮贊引官贊奠帛¶
　　　捧帛官以帛跪進承祭官接帛拱舉立獻畢贊¶
　　　引官贊獻爵執爵官以爵跪進承祭官接爵拱¶
　　　舉立獻畢行一跪一叩頭禮興贊引官贊詣讀¶
<pb:KR2k0053_WYG_008-18b>¶
　　　祝位承祭官詣讀祝位立讀祝官至祝案前一¶
　　　跪三叩頭捧祝版立於案左樂止贊引官贊跪¶
　　　承祭官讀祝官分獻官陪祭各官俱跪贊引官¶
　　　贊讀祝讀畢捧祝至¶
　　正位前案上跪安帛匣内三叩頭退樂作贊引官¶
　　　贊叩興承祭官及各官行三叩頭禮興贊引官¶
　　　贊詣¶
　　復聖顔子位前承祭官就案前立贊引官贊跪叩¶
<pb:KR2k0053_WYG_008-19a>¶
　　　興承祭官一跪一叩頭興贊引官贊奠帛捧帛¶
　　　官跪進於案左承祭官接帛拱舉立獻案上贊¶
　　　引官贊獻爵執爵官跪進於案左承祭官接爵¶
　　　拱舉立獻案上行一跪一叩頭禮興贊詣¶
　　宗聖曽子位前如前儀贊詣¶
　　述聖子思子位前如前儀贊詣¶
　　亞聖孟子位前如前儀其十哲兩廡分獻官俱照¶
　　　前儀行禮畢贊引官贊復位承祭官分獻官仍¶
<pb:KR2k0053_WYG_008-19b>¶
　　　詣¶
　至聖先師位前立樂止典儀唱行亞獻禮唱舉亞獻¶
　　　樂奏安平之章樂作贊引官贊陞壇獻爵於左¶
　　　如初獻儀贊引官贊復位承祭官分獻官各復¶
　　　位立樂止典儀唱行三獻禮唱舉三獻樂奏景¶
　　　平之章樂作贊引官贊陞壇獻爵於右如亞獻¶
　　　儀贊引官贊復位承祭官分獻官各復位立樂¶
　　　止典儀唱飲福受胙贊引官贊詣受福胙位承¶
<pb:KR2k0053_WYG_008-20a>¶
　　　祭官至殿内立捧酒胙官二員捧至¶
　　正位案前拱舉至飲福胙位右旁跪接福胙官二¶
　　　員在左旁跪贊引官贊跪承祭官跪贊飲福酒¶
　　　承祭官受爵拱舉授接爵官贊受福胙承祭官¶
　　　受胙拱舉授接胙官贊引官贊叩興承祭官三¶
　　　叩頭興贊復位承祭官復位立次行謝福胙禮¶
　　　贊引官贊跪叩興承祭官分獻官及陪祀各官¶
　　　俱行三跪九叩頭禮興典儀唱徹饌唱舉徹饌¶
<pb:KR2k0053_WYG_008-20b>¶
　　　樂奏咸平之章樂作徹訖樂止典儀唱送神唱¶
　　　舉送神樂奏咸平之章樂作贊引官贊跪叩興¶
　　　承祭官分獻官及陪祀各官皆行三跪九叩頭¶
　　　禮興樂止典儀唱捧祝帛饌各詣燎位捧祝官¶
　　　捧帛官至各位前一跪三叩頭捧起祝文在前¶
　　　帛次之捧饌官跪不叩頭捧起在後俱送至燎¶
　　　位承祭官退至西旁立候祝帛饌過仍復位立¶
　　　典儀唱望燎唱舉望燎樂(與送/神同)樂作贊引官贊¶
<pb:KR2k0053_WYG_008-21a>¶
　　　詣望燎位導承祭官至燎位立祝帛焚訖樂止¶
　　　贊引官贊禮畢退¶
　　樂章¶
　　　迎神樂咸平之章　無舞¶
　　　大(太/四)哉(南/工)¶
　至(林/尺)聖(仲/上)道(太/四)徳(仲/上)尊(林/尺)崇(仲/上)維(南/工)持(林/尺)王(仲/上)化(太/四)¶
　　　斯(林/尺)民(仲/上)是(黄/合)宗(太/四)典(黄/合)祀(太/四)有(仲/上)常(林/尺)精(南/工)¶
　　　純(林/尺)並(太/四)隆(仲/上)神(黄/六)其(南/工)來(林/尺)格(仲/上)於(林/尺)昭(仲/上)¶
<pb:KR2k0053_WYG_008-21b>¶
　　　聖(黄/合)容(太/四)¶
　　　初獻樂寧平之章　有舞¶
　　　自(太/四)生(仲/上)民(林/尺)來(仲/上)誰(太/四)底(黄/合)其(仲/上)盛(太/四)惟(南/工)¶
　　　師(林/尺)神(仲/上)明(太/四)度(黄/合)越(仲/上)前(仲/上)聖(太/四)粢(仲/上)帛(太/四)¶
　　　具(仲/上)成(林/尺)禮(黄/合)容(太/四)斯(林/尺)稱(仲/上)黍(太/四)稷(南/上)非(黄/六)¶
　　　馨(林/尺)維(南/上)神(林/尺)之(仲/上)聽(太/四)¶
　　　亞獻樂安平之章　有舞¶
　　　大(太/四)哉(仲/上)聖(黄/合)師(太/四)實(南/工)天(林/尺)生(仲/上)徳(太/四)作(仲/上)¶
<pb:KR2k0053_WYG_008-22a>¶
　　　樂(太/四)以(仲/上)崇(林/尺)時(仲/上)祀(太/四)無(林/尺)斁(仲/上)清(黄/六)酤(南/工)¶
　　　惟(仲/上)馨(仲/上)嘉(林/尺)牲(仲/上)孔(黄/合)碩(太/四)薦(太/四)羞(南/工)神(黄/六)¶
　　　明(林/尺)庶(南/工)幾(林/尺)昭(仲/上)格(太/四)¶
　　　三獻樂景平之章　有舞¶
　　　百(仲/上)王(南/工)宗(林/尺)師(仲/上)生(林/尺)民(仲/上)物(太/四)軌(黄/合)瞻(黄/六)¶
　　　之(南/工)洋(林/尺)洋(仲/上)神(林/上)其(仲/上)寧(太/四)止(黄/合)酌(太/四)彼(黄/合)¶
　　　金(林/尺)罍(仲/上)惟(南/上)清(林/尺)且(太/四)㫖(仲/上)登(仲/上)獻(太/四)惟(林/尺)¶
　　　三(仲/上)於(黄/六)嘻(南/工)成(林/尺)禮(仲/上)¶
<pb:KR2k0053_WYG_008-22b>¶
　　　徹饌樂咸平之章　無舞¶
　　　犧(仲/上)象(太/四)在(仲/上)前(林/尺)豆(太/四)籩(仲/上)在(黄/合)列(太/四)以(太/四)¶
　　　享(南/工)以(林/尺)薦(仲/上)既(仲/上)芬(林/尺)既(太/四)潔(仲/上)禮(黄/合)成(太/四)¶
　　　樂(仲/上)備(太/四)人(南/工)和(林/尺)神(仲/上)悦(太/四)祭(黄/合)則(太/四)受(仲/上)¶
　　　福(林/尺)率(黄/合)遵(南/工)無(林/尺)越(仲/上)¶
　　　送神樂咸平之章　望燎同¶
　　　有(太/四)嚴(南/工)學(林/尺)宫(仲/上)四(黄/合)方(太/四)來(仲/上)崇(太/四)恪(黄/六)¶
　　　恭(南/工)祀(林/尺)事(仲/上)威(南/工)儀(林/尺)雝(仲/上)雝(太/四)歆(仲/上)茲(林/尺)¶
<pb:KR2k0053_WYG_008-23a>¶
　　　惟(南/工)馨(林/尺)神(仲/上)馭(太/四)還(林/尺)復(仲/上)明(黄/六)禋(南/工)斯(林/尺)¶
　　　畢(仲/上)咸(南/工)膺(林/尺)百(仲/上)福(太/四)¶
　　樂器¶
　　　麾　　金鐘　　玉磬　　鼓　　搏拊¶
　　　柷　　敔　　　琴　　　瑟　　排簫¶
　　　笙　　簫　　笛　　　塤　　箎¶
　　舞譜¶
　　　初獻¶
<pb:KR2k0053_WYG_008-23b>¶
　　　自(缺/)　　　　　　　　生(蹈向裏/開籥舞)¶
　　　民(缺/)　　　　　　　　來(起辭身向外/髙舉籥面朝)¶
　　　誰(兩兩相對蹲/東西相向)　　　　底(合手蹲/朝上)¶
　　　其(正/揖)　　　　　　　　盛(起平身出/左手立)¶
　　　惟(兩兩相對自下/而上東西相向)　　　師(稍前舞舉/籥垂翟)¶
　　　神(中班轉身東西相向立惟兩中/班十二人轉身俱東西相向)¶
　　　明(舉翟三/合籥)　　　　　　度(稍前向/垂手舞)¶
　　　越(蹈向裏/垂手舞)　　　　　　前(向前合手謙進/歩雙手合籥)¶
<pb:KR2k0053_WYG_008-24a>¶
　　　聖(囘身再謙退歩側身/向外髙手囘面向上)　粢(正蹲/朝上)¶
　　　帛(稍舞躬身挽手側身向/外呈籥耳邊面朝上)具(正/揖)¶
　　　成(起辭身挽手/復舉籥正立)　　　　禮(兩兩相對交籥兩/班俱東西手執籥)¶
　　　容(正/揖)　　　　　　　　斯(向外退挽手舉/籥向外面朝上)¶
　　　稱(回身/正立)　　　　　　　黍(稍前/舞)¶
　　　稷(正蹲/朝上)　　　　　　非(左右垂手兩班上下/俱雙垂手東西相向)¶
　　　馨(起合手/相向立)　　　　　　惟(左右側身垂手向/外開籥垂手舞)¶
　　　神(右側身垂手/向裏垂手舞)　　　　之(正揖/朝上)¶
<pb:KR2k0053_WYG_008-24b>¶
　　　聽(躬而受之躬身朝上拱/籥而受之三鼓畢起)¶
　　　亞獻¶
　　　大(左右進歩向/外垂手舞)　　　　哉(右向裏/垂手舞)¶
　　　聖(向外落籥/面朝上)　　　　　師(退囘正/身立)¶
　　　實(正/蹲)　　　　　　　　天(起身向前/轉向外舞)¶
　　　生(向裏/舞)　　　　　　　徳(合手謙進歩向前/雙手合籥存謙)¶
　　　作(兩兩相對自下而上/兩班相對舉籥東西)　樂(上下俱垂手惟兩/中班上下十二人)¶
　　　(俱垂手轉身/東西相向)　　　　　以(轉身東西/相向立)¶
<pb:KR2k0053_WYG_008-25a>¶
　　　崇(相向立兩班上/下以翟相籥)　　　時(稍前舞蹈兩班上/下俱垂手向外)¶
　　　祀(向裏垂/手舞)　　　　　　無(合手謙進歩向/前垂手合籥)¶
　　　斁(囘身再謙兩班上下/東西相向合籥立)　清(稍前舞向/外開籥翟)¶
　　　酤(向裏/舞)　　　　　　　惟(雙手平執籥/翟開籥翟)¶
　　　馨(合籥翟朝/上正立)　　　　　嘉(側手垂左手兩班/俱垂手向外舞)¶
　　　牲(躬身/正揖)　　　　　　　孔(雙手舞籥/翟躬身)¶
　　　碩(躬而受之躬身朝上/拱籥受之一鼓而起)　薦(一叩頭舉/右手叩頭)¶
　　　羞(舉左手/叩頭)　　　　　　神(復舉右/手叩頭)¶
<pb:KR2k0053_WYG_008-25b>¶
　　　明(拜一鼓畢即起/躬身三鼔平身)　　　庶(三舞蹈舉籥/向左躬身舞)¶
　　　幾(舉籥向右/躬身舞)　　　　　昭(舉籥復向/左躬身舞)¶
　　　格(拱籥躬身/而受之)¶
　　　三獻¶
　　　百(向外開/籥舞)　　　　　　王(向裏開/籥舞)¶
　　　宗(側身向外/面朝上)　　　　　師(朝上/正立)¶
　　　生(兩班上下兩/兩相對交籥)　　　　民(合手朝/上正蹲)¶
　　　物(側身向/裏落籥)　　　　　　軌(合籥朝/上正立)¶
<pb:KR2k0053_WYG_008-26a>¶
　　　瞻(向外開/籥舞)　　　　　　之(向裏開/籥舞)¶
　　　洋(開籥朝/上正立)　　　　　　洋(合/籥)¶
　　　神(向外開/籥舞)　　　　　　其(向裏開/籥舞)¶
　　　寧(進歩向前/雙手合籥)　　　　　止(囘身東西/相向手謙)¶
　　　酌(向外開/籥舞)　　　　　　彼(向裏開/籥舞)¶
　　　金(開籥朝/上正立)　　　　　　罍(合籥朝/上正立)¶
　　　惟(向外垂/手舞)　　　　　　清(向裏垂/手舞)¶
　　　且(朝上/正揖)　　　　　　　㫖(躬身而/受之)¶
<pb:KR2k0053_WYG_008-26b>¶
　　　登(躬身向左/合籥舞)　　　　　獻(躬身向右/合籥舞)¶
　　　惟(躬身復向/左右籥)　　　　　三(合籥朝上拜/一鼓便起身)¶
　　　於(側身向外/垂手舞)　　　　　嘻(側身向裏/垂手舞)¶
　　　成(朝上/正揖)　　　　　　　禮(躬身朝南受之/三鼓畢起身)¶
　　舞器¶
　　　節　　羽　　籥¶
　　　佾舞生三十六名¶
　　　樂工五十二名¶
<pb:KR2k0053_WYG_008-27a>¶
　　　糾儀官二名¶
　　　禮生五十名¶
　　崇聖祠(雍正元年追王五代/)¶
　肇聖王木金父公正中南向¶
　裕聖王祈父公東一室南向¶
　詒聖王防叔公西一室南向¶
　昌聖王伯夏公東二室南向¶
　啓聖王叔梁公西二室南向¶
<pb:KR2k0053_WYG_008-27b>¶
　　祭品(五案/)¶
　　　帛五(白色/)羊一　　豕一　　鉶一¶
　　　簠二　　簋二　　籩八　　豆八¶
　　　酒罇一　白磁爵三¶
　　配位¶
　　顔氏(無繇/)　　　　　孔氏(鯉/)¶
　　曽氏(㸃/)　　　　　　孟孫氏¶
　　祭品(每位一案/)¶
<pb:KR2k0053_WYG_008-28a>¶
　　　帛二(白色/)豕首一　簠一　　簋一¶
　　　籩四　　豆四　　豕肉一　每位銅爵三¶
　　東廡¶
　　周輔成(惇頣/之父)　　　　程珦(顥頤/之父)¶
　　蔡元定(沈之/父)¶
　　西廡¶
　　張廸(載之/父)　　　　　朱松(熹之/父)¶
　　祭品¶
<pb:KR2k0053_WYG_008-28b>¶
　　　帛二(白色/)簠一　　簋一　　籩四¶
　　　豆四　　豕肉一　每位銅爵三¶
　　儀注同正殿惟不用樂¶
　　名宦鄉賢二祠同時分祭儀同兩廡¶
　　祭¶
　武廟¶
　　每嵗春秋仲月及五月十三日致祭¶
　　春秋二祭祭品¶
<pb:KR2k0053_WYG_008-29a>¶
　　　帛一(白色/)牛一　　豕一　　羊一¶
　　　籩十　　豆十¶
　　五月十三日祭品(後殿不用牛餘同/)¶
　　　帛一(白色/)牛一　　豕一　　羊一¶
　　　果五盤¶
　　儀注¶
　　　祭日贊引官引承祭官進左旁門至盥洗所贊¶
　　　盥洗盥洗畢引至殿内行禮處立典儀唱執事¶
<pb:KR2k0053_WYG_008-29b>¶
　　　者各司其事贊引官贊就位引承祭官就位立¶
　　　典儀唱迎神司香官捧香盒就香爐左邊立贊¶
　　　引官引承祭官就香爐前立司香官跪贊引官¶
　　　贊上香承祭官立将炷香接舉插爐内又上塊¶
　　　香三次畢贊引官贊復位承祭官復位立贊引¶
　　　官贊跪叩興承祭官行三跪九叩頭禮典儀唱¶
　　　奠帛爵行初獻禮捧帛爵官将帛爵捧進¶
　　神位前奠帛官跪獻畢行三叩頭禮退執爵官立¶
<pb:KR2k0053_WYG_008-30a>¶
　　　獻畢退讀祝官詣安祝文桌前行一跪三叩頭¶
　　　禮捧起祝文立贊引官贊跪承祭官讀祝官俱¶
　　　跪贊讀祝讀畢捧至¶
　　神位前跪安盛帛盒内畢行三叩頭禮退贊引官¶
　　　贊叩興承祭官行三叩頭禮立典儀唱行亞獻¶
　　　禮執爵官照初獻禮獻畢退典儀唱行三獻禮¶
　　　執爵官自案右邊照亞獻禮獻畢退典儀唱徹¶
　　　饌唱送神贊引官贊跪叩興承祭官行三跪九¶
<pb:KR2k0053_WYG_008-30b>¶
　　　叩頭禮立典儀唱捧祝帛饌各詣燎位捧祝帛¶
　　　香饌官各至¶
　　神位前俱跪捧祝帛官行三叩頭禮捧香饌官不¶
　　　叩頭将祝帛香饌依序捧送承祭官退至西旁¶
　　　立候捧祝帛各官過畢復位立贊引官贊詣望¶
　　　燎位承祭官至燎爐前焚訖揖贊引官贊禮畢¶
　　　退¶
　　祭後殿(雍正三年追封三代公爵/)¶
<pb:KR2k0053_WYG_008-31a>¶
　光昭公正中南向¶
　裕昌公東一室南向¶
　成忠公西一室南向¶
　　春秋二祭祭品¶
　　　帛各一(白色/)　　豕各一　　羊各一¶
　　　籩豆各八¶
　　儀注¶
　　　行二跪六叩頭禮承祭官詣　光昭公　裕昌¶
<pb:KR2k0053_WYG_008-31b>¶
　　　公　成忠公各爐前奉香餘同前殿¶
諭祭¶
　南海神¶
　朝使恭賫¶
御祭文香帛至文武各官衣朝衣出郭跪迎登岸南海¶
　　番禺二縣官恭捧¶
御祭文香帛安置¶
龍亭内三品以上官跪請¶
<pb:KR2k0053_WYG_008-32a>¶
　聖安¶
　龍亭先至公所中堂各官由各門進行三跪九叩頭禮¶
　　　擇定祭期預日番禺縣至公所迎請行一跪三叩¶
　　　頭禮備鼓樂儀仗引¶
　龍亭至河邊各官衣朝衣跪送各囘船至波羅廟番禺¶
　　　縣行一跪三叩頭禮恭請登岸陪祭各官具吉服¶
　　　鼓樂儀仗迎至廟内行一跪三叩頭禮至期黎明¶
　　　各官齊集行禮儀注同嵗祭惟讀祝官恭立宣讀¶
<pb:KR2k0053_WYG_008-32b>¶
世祖章皇帝諭祭文¶
　　維¶
　　順治八年嵗次辛卯四月丁未朔越七日癸丑¶
皇帝遣翰林院提督四彞譯館太常寺少卿孫珪致祭于¶
　　南海之神曰惟　神周環滄碧控納沅湘徳配離明¶
　　澤敷厚載朕膺¶
天命奄有多方謹遣耑官代陳殷薦伏惟¶
　　鑒饗¶
<pb:KR2k0053_WYG_008-33a>¶
聖祖仁皇帝諭祭文¶
　　維¶
　　康熙六年歳次丁未八月癸酉朔越十七日己丑¶
皇帝遣都察院右副都御史董篤行致祭于¶
　　南海之神曰惟　神周環滄碧控納百川徳配離明¶
　　澤敷厚載朕躬親政務祗荷　神庥特遣専官用申¶
　　殷薦惟　神鑒焉¶
　　維¶
<pb:KR2k0053_WYG_008-33b>¶
　　康熙二十一年嵗次壬戌五月戊申朔越二十日丁¶
　　卯¶
皇帝遣經筵講官禮部左侍郎兼翰林院學士加一級楊¶
　　正中致祭于¶
　　南海之神曰惟　神環周南極涵潤炎荒萬里恬波¶
　　誕昭清晏朕祗承　神祐疆宇蕩平特遣專官用申¶
　　殷薦惟　神鑒焉¶
　　維¶
<pb:KR2k0053_WYG_008-34a>¶
　　康熈二十四年嵗次乙丑二月辛卯朔越十日庚子¶
皇帝遣詹事府少詹事兼翰林院侍講學士王士正致祭¶
　　于¶
　　南海之神曰惟　神渟泓丹澤灑澹炎洲駭波不揚¶
　　遐荒效順朕茲省方時邁稽古常經特遣専官祗修¶
　　祀事　神其鑒焉¶
　　維¶
　　康熙二十七年嵗次戊辰十二月乙丑朔越十七日¶
<pb:KR2k0053_WYG_008-34b>¶
　　丙辰¶
皇帝遣廣東等處承宣布政使司布政使張建績致祭于¶
　　南海之神曰惟　神安瀾嶺外作潤炎方澤沛羣生¶
　　永昭清晏朕纘承¶
祖宗丕基䖍供明祀茲以¶
皇祖妣孝荘仁宣誠憲恭懿翊天啓聖文皇后神主升祔¶
太廟禮成特遣専官秩祭惟　神鑒焉¶
　　維¶
<pb:KR2k0053_WYG_008-35a>¶
　　康熙三十五年嵗次丙子正月戊午朔越二十七日¶
　　甲申¶
皇帝遣詹事府少詹事兼翰林院侍講學士李録予致祭¶
　　于¶
　　南海之神曰惟　神澤溥天池徳濡離位薫風效順¶
　　炎徼安流朕勤恤民依永期殷阜邇年以來郡縣水¶
　　旱間告年穀歉登蚤夜孜孜深切軫念用是專官秩¶
　　祀為民祈福冀雨暘之時若庶稼穡之屢豐惟　神¶
<pb:KR2k0053_WYG_008-35b>¶
　　鑒焉¶
　　維¶
　　康熙三十六年嵗次丁丑八月戊申朔越三日庚戌¶
皇帝遣都察院右副都御史熊一瀟致祭于¶
　　南海之神曰惟　神離宮布徳南極澄波溥澤無方¶
　　𢎞施莫測朕以剿除狡冦三履遐荒期掃邊塵乂安¶
　　中外今者祇承　神祐塞北永清用告成功專官祗¶
　　祀惟　神鑒焉¶
<pb:KR2k0053_WYG_008-36a>¶
　　維¶
　　康熙四十二年嵗次癸未四月丙子朔越十日乙酉¶
皇帝遣户部右侍郎加七級范承烈致祭于¶
　　南海之神曰惟　神澤沛天地利敷炎徼百川茹納¶
　　萬國朝宗朕祗承休命統馭寰區夙夜勤勞殫思上¶
　　理厯茲四十餘載今者適届五旬海宇昇平民生樂¶
　　業見輿情之愛戴沛下土之恩膏特遣專官䖍申秩¶
　　祀尚凴靈貺益錫繁禧佑我國家共登仁夀　神其¶
<pb:KR2k0053_WYG_008-36b>¶
　　鑒焉¶
　　維¶
　　康熙五十二年嵗次癸巳七月庚申朔日丙午¶
皇帝遣都統馬雲霄致祭于¶
　　南海之神曰惟　神徳協離明功髙長養永資廣利¶
　　流潤炎荒朕纘受鴻圖撫臨區宇殫思上理夙夜勤¶
　　求惟日孜孜不遑暇逸茲御極五十餘年適當六旬¶
　　初届所幸四方寕謐百姓乂和稼穡嵗登風雨時若¶
<pb:KR2k0053_WYG_008-37a>¶
　　惟庶徴之協應爰羣祀之䖍修特差官式循舊典冀¶
　　益贊雍熙之運尚永昭仁夀之休俯鑒精忱用垂歆¶
　　格¶
　　維¶
　　康熙五十八年嵗次己亥孟夏月癸卯朔越辛酉日¶
皇帝遣翰林院侍講學士加一級李紱致祭于¶
　　南海之神曰惟　神長養功𢎞離明徳懋潤流嶺嶠¶
　　利溥炎方朕纘承¶
<pb:KR2k0053_WYG_008-37b>¶
祖宗丕基䖍恭明祀茲以¶
皇妣孝惠仁憲端懿純徳順天翼承章皇后神主升祔¶
太廟禮成特遣専官用申秩祭惟　神鑒焉¶
今上皇帝諭祭文¶
　　維¶
　　雍正元年嵗次癸卯三月庚辰朔越二十一日庚子¶
皇帝遣翰林院侍講學士凃天相致祭于¶
　　南海之神曰惟　神徳協離明功髙長養永資廣利¶
<pb:KR2k0053_WYG_008-38a>¶
　　流潤炎荒朕纘受丕基新承景命竊念¶
皇考膺圖以來百靈效順四海從風坐享昇平六十餘載¶
　　茲當嗣位之始宜隆享祀之儀特遣專官䖍申昭告¶
　　惟冀時和嵗稔物阜民安淳風遍洽乎寰區厚徳長¶
　　敷於率土尚其歆格鑒此精誠¶
　　維¶
　　雍正三年嵗次乙巳五月戊戌朔越十二日己酉¶
皇帝遣廵撫廣東等處地方提督軍務兼理糧餉都察院¶
<pb:KR2k0053_WYG_008-38b>¶
　　右副都御史加六級年希堯致祭于¶
　　南海之神曰惟　神流滋炎域容納百川功𢎞長養¶
　　庶類蕃昌朕撫馭寰區考稽典禮将祈福以庇民宜¶
　　加封而致祭爰命所司崇¶
　　神封號曰南海昭明龍王之神所冀波瀾永息蒸黎¶
　　獲利濟之安風雨以時稼穡享屢豐之慶　神其昭¶
　　鑒來享苾芬¶
　　　本地官員祭¶
<pb:KR2k0053_WYG_008-39a>¶
　南海神廟¶
　　每嵗春秋仲月壬日致祭先期陪祭官赴廟省牲¶
　　祭品¶
　　　帛一(白色/)牛一　　豕一　　羊一¶
　　　登一　　鉶一　　籩十　　豆十¶
　　　簠二　　簋二　　酒爵三¶
　　儀注¶
　　　祭日主祭官衣蟒衣禮生禀請行禮至盥洗所¶
<pb:KR2k0053_WYG_008-39b>¶
　　　贊盥洗盥洗畢引至殿内行禮處立通贊唱執¶
　　　事者各司其事陪祭官各就位主祭官就位瘞¶
　　　毛血迎神行二跪六叩頭禮興行初獻禮引唱¶
　　　詣酒罇所司罇者舉幕酌酒詣¶
　　神位前跪進帛進爵叩頭興詣讀祝位跪衆官皆¶
　　　跪讀祝畢叩頭俱興復位通贊唱行亞獻禮如¶
　　　初獻儀行三獻禮如亞獻儀通贊唱飲福受胙¶
　　　引唱詣飲福受胙位跪飲福酒受福胙叩頭興¶
<pb:KR2k0053_WYG_008-40a>¶
　　　謝胙一跪三叩頭興復位通贊唱徹饌送神行¶
　　　二跪六叩頭禮興司祝者捧祝司帛者捧帛各¶
　　　詣沉帛所引唱詣望沉帛位引承祭官至河邊¶
　　　揖復位禮畢¶
　　雍正五年赴　京迎請¶
　龍神建祠致祭如祭南海神廟儀¶
　　祭¶
　社稷壇¶
<pb:KR2k0053_WYG_008-40b>¶
　　每嵗春秋仲月上戊日出主於壇而祭之¶
　　祭品¶
　　　帛一(黒色/)豕一　　羊一　　鉶一¶
　　　籩四　　豆四　　簠二　　簋二¶
　　儀注同先農壇¶
　　祭¶
　風雲雷雨¶
　山川¶
<pb:KR2k0053_WYG_008-41a>¶
　城隍之神共一壇¶
　　每嵗春秋仲月合祭風雲雷雨居中(帛四/)山川居¶
　　左(帛二/)城隍居右(帛一俱/白色)祭品儀注與社稷同¶
　　祭厲壇¶
　　每嵗清明日七月望十月朔請城隍之神出主其¶
　　祭榜無祀鬼神分祀之羊三豕三飯米三石香燭¶
　　酒紙隨用祭時有告　城隍文¶
　軍牙六纛霜降日武官致祭帛一羊一豕一¶
<pb:KR2k0053_WYG_008-41b>¶
　天后宫春秋癸日有司致祭儀同名宦¶
　全節廟春秋二仲日新㑹縣官致祭如古帝王儀¶
　大忠祠祭用全節廟之明日儀同名宦¶
　楊信民謚恭惠祠有司於三月十二日致祭儀同名¶
　　宦¶
　張九齡諡文獻祠春秋二仲丁後一日韶州府官致¶
　　祭儀同鄉賢¶
　余靖諡襄祠春秋二仲丁後一日韶州府官致祭儀¶
<pb:KR2k0053_WYG_008-42a>¶
　　同鄉賢¶
　包拯諡孝肅祠春秋二仲日肇慶府官致祭儀同名¶
　　宦¶
　誠敬夫人冼氏廟春秋二仲日電白縣官致祭儀同¶
　　名宦¶
　靈山祠神有六曰靈山曰香山曰瓊崖曰定邊曰通¶
　　濟曰班師於三月九日瓊州府官致祭¶
　忠義節孝二祠春秋有司致祭儀同鄉賢¶
<pb:KR2k0053_WYG_008-42b>¶
　　救䕶¶
　　日食預行所屬官司前期設香案於露臺金鼓列¶
　　儀門樂人列臺下設拜位於露臺上俱向日至期¶
　　隂陽生報日初虧各官衣朝衣行三跪九叩頭禮¶
　　班首官上香畢正官擊鼓三聲衆鼓齊鳴及報圓¶
　　鼓聲止各官復行三跪九叩頭禮畢月食儀同¶
　　祈雨¶
　　在¶
<pb:KR2k0053_WYG_008-43a>¶
　龍王神廟注水盈缸内插柳枝設香案香蠟拜用蓆¶
　　僧道各一班開壇誦經禮生四名鼓吹一班各官¶
　　衣素服歩行至廟禮生引至拜位通贊生唱行二¶
　　跪六叩頭禮宣疏文畢再行二跪六叩頭禮焚疏¶
　　文再揖禮畢俟雨水霑足酬　神¶
　　祈晴¶
　　在¶
　城隍廟設香案香蠟拜用紅氊僧道各一班開壇誦¶
<pb:KR2k0053_WYG_008-43b>¶
　　經禮生四名鼓吹一班各官衣素服歩行至廟禮¶
　　生引至拜位通贊生唱行一跪三叩頭禮宣疏文¶
　　畢再行一跪三叩頭禮焚疏文再揖禮畢俟天色¶
　　晴明酬　神¶
　　鹿鳴宴¶
　　發榜次早中式各舉人齊至督學衙門脱藍換青¶
　　簪花披紅詣府學謁拜¶
　文廟畢出文明門由青雲路至宴所宴設布政司堂¶
<pb:KR2k0053_WYG_008-44a>¶
　　上進大門内分東西立候監臨及督學至迎揖復¶
　　出大門候主考至迎揖恭設香案主考監臨督學¶
　　及司道俱衣朝衣望¶
闕行三跪九叩頭禮畢舉人肅班㕘拜先主考次監臨¶
　　次督學次提調監試次分考官各行四拜禮次鹽¶
　　法道行兩拜禮次塲内執事及府㕔州縣各官行¶
　　兩拜禮又左右分列對行兩拜禮畢司罇執爵捧¶
　　盒唱名每五名一班各賜酒三爵解元委官送其¶
<pb:KR2k0053_WYG_008-44b>¶
　　餘舉人司罇送各飲酒揖謝畢布政使送酒主考¶
　　監臨督學各坐定舉人進揖告坐依次出就席傳¶
　　樂童歌鹿鳴章歌畢舉人先撤席禀謝照例備匾¶
　　額彩亭彩旗鼓樂送歸主考監臨督學飲畢各回¶
　　鷹揚宴¶
　　發榜次早中式各舉人齊至督學衙門脱藍換青¶
　　簪花披紅詣府學謁拜¶
　文廟畢出文明門由青雲路至宴所宴設布政司堂¶
<pb:KR2k0053_WYG_008-45a>¶
　　上進大門内分東西立候典試及督學至迎揖恭¶
　　設香案典試學院及司道廣州協俱衣朝衣望¶
闕行三跪九叩頭禮畢舉人肅班㕘拜先典試次督學¶
　　次布按二司次提調監試次鹽法道次廣州協次¶
　　知府及分考官各行四拜禮次塲内執事及府㕔¶
　　州縣各官行兩拜禮又分左右對行兩拜禮畢司¶
　　罇執爵捧盒唱名每五名一班各賜酒三爵飲謝¶
　　畢布政使送酒典試督學各坐定舉人進揖告坐¶
<pb:KR2k0053_WYG_008-45b>¶
　　依次出就席舉人先撤席禀謝照例備匾額彩亭¶
　　彩旗鼓樂送歸典試督學飲畢各回¶
　　鄉飲酒¶
　　每嵗正月十五十月初一日於儒學行禮前一日¶
　　執事者於儒學之講堂陳設坐次司正率執事者¶
　　習禮至日黎明執事者宰牲具饌主席及僚屬司¶
　　正先詣學遣人速賔僎以下比至執事者先報曰¶
　　賔至主席者率僚屬出迎於庠門之外以入主居¶
<pb:KR2k0053_WYG_008-46a>¶
　　東賔居西三揖三讓而後升堂東西相向立贊兩¶
　　拜賔坐執事又報曰僎至主席又率僚屬出迎揖¶
　　讓升堂拜坐如前儀賔介俱至既就位執事者唱¶
　　司正揚觶執事者引司正由西階至堂中北向立¶
　　執事者唱賔僎以下皆立唱揖司正賔僎以下皆¶
　　揖執事者以觶酌酒授司正司正舉酒曰恭惟¶
　朝廷率由舊章敦崇禮教舉行鄉飲非為飲食凡我¶
　　長㓜各相勸勉為臣盡忠為子盡孝長㓜有序兄¶
<pb:KR2k0053_WYG_008-46b>¶
　　友弟恭内睦宗族外和鄉里無或廢墜以忝所生¶
　　語畢執事者唱司正飲酒飲畢以觶授執事執事¶
　　者唱揖司正楫賔僎以下皆揖司正復位賔僎以¶
　　下皆復位唱讀律令執事者舉律令案于堂之中¶
　　引讀律令者詣案前北向立唱賔僎以下皆立行¶
　　揖禮如前讀畢復位執事者唱供饌案執事舉饌¶
　　案至賔前次僎次介次主三賔以下各以次舉訖¶
　　執事者唱獻賔主起席北面立執事斟酒以授主¶
<pb:KR2k0053_WYG_008-47a>¶
　　主授爵詣賔前置于席稍退贊兩拜賔答拜訖執¶
　　事又斟酒以授主主受爵詣僎前置於席交拜如¶
　　前儀畢主退復位執事者唱賔酬酒賔起僎從之¶
　　執事者斟酒授賔賔受爵詣主前置於席稍退贊¶
　　兩拜賔僎主交拜訖各就位坐執事者分左右立¶
　　介三賔衆賔以下以次斟酒於席訖執事者唱飲¶
　　酒或三行或五行供湯又唱斟酒飲酒供湯三品¶
　　畢執事者唱徹饌候徹饌案訖唱賔僎以下皆行¶
<pb:KR2k0053_WYG_008-47b>¶
　　禮僎主僚屬居東賔介三賔衆賔居西贊兩拜訖¶
　　唱送賔以次下堂分東西行仍三揖出庠門而退¶
　　　凡鄉飲酒禮序長㓜崇賢良别奸頑其坐席間¶
　　　髙年徳邵者居上髙年淳篤者並之以次序齒¶
　　　而列其有違條犯法者不許干於良善之席違¶
　　　者罪以違制敢有諠譁失禮者揚觶者以禮責¶
　　　之　主知府知州知縣如無正官佐貳官代位¶
　　　于東南　大賔以致仕官為之位于西北　僎¶
<pb:KR2k0053_WYG_008-48a>¶
　　　擇于里年髙有徳之人位于東北　介以次長¶
　　　位于西南　三賔以賔之次者為之位于賔主¶
　　　介僎之後除賔僎外衆賔序齒列坐其僚屬則¶
　　　序爵　司正以教職為之主揚觶以罰　贊禮¶
　　　者以老成生員為之¶
　　鄉約¶
　　凡州縣城内及各大鄉村各立講約之所設約正¶
　　一人於舉貢生員内揀選老成有學行者為之值¶
<pb:KR2k0053_WYG_008-48b>¶
　　月三四人選樸實謹守者為之置二籍徳業可勸¶
　　者為一籍過失可規者為一籍值月掌之月終則¶
　　告于約正而授于其次每月朔日舉行先期值月¶
　　預約同鄉之人夙興集于講約之所俟約正及耆¶
　　老里長皆至相對三揖衆以齒分左右立設案于¶
　　庭中值月向案北面立抗聲宣讀¶
聖諭廣訓各人肅聴約正復推説其義必剴切叮嚀務¶
　　使警悟通曉未逹者仍許其質問講畢於此鄉内¶
<pb:KR2k0053_WYG_008-49a>¶
　　有善者衆推之有過者值月糾之約正詢其實狀¶
　　衆無異詞乃命值月分别書之值月遂讀記善籍¶
　　一遍其記過籍呈約正及耆老里長黙視一遍皆¶
　　付值月收之事畢衆揖而退嵗終則考校其善過¶
　　彚册報于縣官設為勸懲之法有能改過者一體¶
　　奨勵使之鼓舞不倦¶
　　欽惟¶
天子為百神主為天下王朝賀¶
<pb:KR2k0053_WYG_008-49b>¶
聖節宣敭¶
詔令典之重者必首及之至於¶
　先農耕耤行於郡國¶
　文廟則追王五世¶
　武廟則追封三代從祀則増入諸賢以及忠孝節義¶
　　之倫咸附宫墻同歆血食禮云廟中者境内之象¶
　　也民知敬矣而遒人復狥木鐸彰善癉惡樹之風¶
　　聲窮鄉僻壤之民莫不囘心而嚮化幽明竝闡洪¶
<pb:KR2k0053_WYG_008-50a>¶
　　纎畢備上本¶
聖慮之精詳下愜人心之懿好猗歟盛哉洵足為萬世¶
　　法矣¶
　¶
　¶
　¶
　¶
　¶
<pb:KR2k0053_WYG_008-50b>¶
　¶
　¶
　¶
　¶
　¶
　¶
　¶
　廣東通志卷八¶
